<Index>
	<TITLE>খুশি রিয়াল, অখুশি নয় বায়ার্নও</TITLE>
	<CONTENT>আগের রাউন্ডেও তাদের প্রতিপক্ষ ছিল এক জার্মান ক্লাব, তাতে নিজেদের মাঠে প্রথম লেগে ৩-০ গোলে জিতলেও দ্বিতীয় লেগে ২-০ গোলে হেরে গিয়েছিল রিয়াল মাদ্রিদ। এবার জয়টা হলো আরো ছোট, ১-০। মিশন দেসিমার পথে এগিয়ে যাওয়ার জন্য সেটা কি যথেষ্ট? কার্লো আনচেলত্তি বা ক্রিস্টিয়ানো রোনালদো পাত্তাই দিচ্ছেন না ভাবনাটাকে। চ্যাম্পিয়নস লিগের বর্তমান চ্যাম্পিয়নদের হারানো গেছে, সেটাই বা কম কিসে? আনচেলত্তি তো আরো খুশি এ জন্য যে, জয়টা এসেছে রোনালদো আর গ্যারেথ বেলের কাছ থেকে সামর্থ্যের সবটুকু না পাওয়ার পরও। আর বায়ার্নের খেলা দেখে ক্লাবের কিংবদন্তি ফ্রাঞ্জ বেকেনবাওয়ার হতাশ হলেও অতটা হতাশ নন পেপ গার্দিওলা, আর ব্যবধানটা ধরাছোঁয়ার মধ্যেই রাখা গেছে বলে গোলরক্ষক ম্যানুয়েল নয়্যার তো মনে করেন ভালোই করেছে বায়ার্ন!

			হাঁটু আর হ্যামস্ট্রিংয়ের ইনজুরি থেকে মাত্রই সেরে ওঠা রোনালদোকে একাদশে রেখেই দল সাজিয়েছিলেন রিয়ালের ইতালিয়ান কোচ। সর্দি-জ্বরে জেরবার বেল ছিলেন বেঞ্চে। ৭৩ মিনিটে তাঁদের ভূমিকা অদল-বদল হয়েছে, তবে ম্যাচ শেষে রোনালদো একটা বোমাই ফাটিয়েছেন, 'কেউ কেউ চায়নি আজ আমি খেলি।' সেই কেউটা কে, তা অবশ্য বলতে চাননি তিনি, 'ওটা তো এখন অতীত, আমি মাঠে ফিরেছি, আমরা জিতেছি, আমাদের খুশিই হওয়া উচিত।' ১-০ ব্যবধানটা নিয়েও তিনি খুশি, 'এটা খুব ভালো ফল। হয়তো এটা যথেষ্ট, হয়তো নয়। তবে আমাদের বেশ একটা অ্যাডভান্টেজ থাকল, এরপর যদি একটা গোল করতে পারি ওদের জন্য কাজটা খুব কঠিন হয়ে যাবে।'

			আনচেলত্তিও খুশি বায়ার্নকে হারাতে পেরেই, 'বেলকে ছাড়া, আর রোনালদোর কাছ থেকে অর্ধেক সার্ভিস পাওয়ার পর এত ভালো খেলা সহজ কথা নয়। ফলটা ভালোই হলো, আমরা ছোট্ট একটা অ্যাডভান্টেজ পেলাম। জানি, মিউনিখে অনেক ভুগতে হবে, তবে আমরা সেদিনও আজকের মতোই সামর্থ্যের সবটুকু ঢেলে দিয়ে খেলব।' এএফপি, রয়টার্স, গোল ডটকম
	</CONTENT>
	<CATEGORY>sports</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/print-edition/sports/2014/04/25/76735#sthash.nA3sjJhq.dpuf</URL>
	<TYPE>news</TYPE>
</Index>

<Index>
	<TITLE>রিয়ালে যেতে পারেন মেসি!</TITLE>
	<CONTENT>রিয়াল মাদ্রিদের জার্সি গায়ে লিওনেল মেসি, ভাবুন তো একবার! অবাস্তব মনে হচ্ছে? হওয়াটাই স্বাভাবিক। ঠিক যেন তেলে-জলে মিলে যাওয়ার মতো ব্যাপার। কিন্তু এই চিন্তাটাই করছেন রিয়াল কিংবদন্তি হুগো সানচেজ, 'মেসি বার্সেলোনার কাছ থেকে যোগ্য মূল্য পাচ্ছে না বলে মনে করছে। আর এ ব্যাপারে তাদের (বার্সেলোনা) সতর্ক হওয়া উচিত। বার্সেলোনা বিষয়টিকে গুরুত্ব না দিলে আমি দেখছি রিয়াল মেসিকে নিয়ে যাবে।' কোনো খেলোয়াড়ের বার্সেলোনা ছেড়ে রিয়ালে যাওয়ার ঘটনা গত ১৪ বছরে মাত্র একবারই ঘটেছে, ২০০৭ সালে। যখন হাভিয়ের স্যাভিওলা ন্যু ক্যাম্প ছেড়ে যোগ দিয়েছিলেন বার্নাব্যুতে। গোল ডটকম - See more at: </CONTENT>
	<CATEGORY>sports</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/print-edition/sports/2014/04/25/76730#sthash.NOKOjCih.dpuf</URL>
	<TYPE>news</TYPE>
</Index>

<Index>
	<TITLE></TITLE>
	<CONTENT>গনজালো হিগুয়াইন ক্লাব ছাড়ার পর থেকে রিয়াল মাদ্রিদ একাদশের নিয়মিত সদস্য করিম বেনজিমা। তাতে যেন পারফরম্যান্সের ধারটা আরো বেড়েছে তাঁর। পরশু রাতে সেটার প্রমাণ দিলেন আরেকবার। বায়ার্ন মিউনিখের বিপক্ষে চ্যাম্পিয়নস লিগ সেমিফাইনালের প্রথম লেগে রিয়াল ১-০ গোলে জিতেছে তো তাঁর লক্ষ্যভেদেই। ১৯ মিনিটে ফ্যাবিও কোয়েন্ত্রার ক্রস থেকে গোল করে ফাইনালের পথে এগিয়ে নেন তিনি রিয়ালকে। - </CONTENT>
	<CATEGORY>sports</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/print-edition/sports/2014/04/25/76733#sthash.iPXxfKer.dpuf</URL>
	<TYPE></TYPE>
</Index>

<Index>
	<TITLE>ফ্লপ অব দ্য ডে</TITLE>
	<CONTENT>ব্যর্থতার দায়ে জাতীয় দলে জায়গা হারিয়েছেন অনেক দিন হলো। ইন্ডিয়ান প্রিমিয়ার লিগের চলতি আসরেও ব্যর্থতা চলছে গৌতম গম্ভীরের ব্যাটে। ব্যর্থতা নয় রীতিমতো মহামারী! রানের খাতাটাই যে খুলতে পারেননি এ ভারতীয় ওপেনার! আগের দুই ম্যাচে শূন্য রানে ফেরার পর কাল রয়্যাল চ্যালেঞ্জার্স বেঙ্গালুরুর বিপক্ষেও আউট হয়েছেন শূন্য রানে। মিচেল স্টার্কের মুখোমুখি হওয়া নিজের প্রথম বলেই এলবিডাব্লিউ হয়ে যান তিনি।
	</CONTENT>
	<CATEGORY>sports</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/print-edition/sports/2014/04/25/76734</URL>
	<TYPE>news</TYPE>
</Index>

<Index>
	<TITLE>আবারও নিপুণ</TITLE>
	<CONTENT>আগামীকাল 'মায়ের মমতা' নিয়ে আসছেন নিপুণ। ছবিতে তাঁর বিপরীতে আছেন ইমন। প্রসেনজিতের বিপরীতে টালিগঞ্জের 'পরিচয়'ও মুক্তি পাবে শিগগিরই। 'আইটেম গার্ল' তকমাও যোগ করেছেন সম্প্রতি। লিখেছেন খায়রুল বাসার নির্ঝর

		এক অস্থির সময়ে 'মায়ের মমতা' চলচ্চিত্রে চুক্তিবদ্ধ হয়েছিলেন নিপুণ। হাতে থাকা শেষ ছবিটিও মুক্তি পেয়ে গেছে। হাতে অফুরন্ত অবসর। কাজ বলতে মাঝেমধ্যে টিভি নাটকের শুটিং। কয়েকটি নতুন চলচ্চিত্রের কথাবার্তা চলছে। কিন্তু সেটা ভাসা ভাসা। তখনই নির্মাতা মোস্তাফিজুর রহমান বাবু প্রস্তাব নিয়ে এলেন নিপুণের কাছে। ইমনের সঙ্গে তাঁকে জুটি করে একটি ছবি বানাতে চান। নাম 'মায়ের মমতা'। গ্রামের সহজ-সরল প্রেমের গল্প; অ্যাকশন, কমেডিও থাকবে। নিপুণের সঙ্গে পরিচালকের বৈঠক হলো কয়েকবার। তিনি গল্প শুনলেন। তুখোড় অ্যাকশন, আর নাগরিক প্রেমের গল্পের ভিড়ে 'মায়ের মমতা' কিছু একটা করে দেখাবে- এমনই মনে হয়েছে নিপুণের। বললেন, 'একেবারেই পরিচ্ছন্ন প্রেমের গল্প। দর্শকদের হৃদয় ছুঁয়ে যাওয়ার মতো। মোস্তাফিজুর রহমান বাবুও পরীক্ষিত পরিচালক। সব কিছু বিবেচনা করে রাজি হয়েছিলাম।'

		'মায়ের মমতা' নিপুণের কাছে আশীর্বাদ হয়েই এলো। শুটিং শুরু হওয়ার পরপরই ঝাঁক বেঁধে প্রস্তাব আসতে থাকল। একে একে চুক্তিবদ্ধ হলেন 'আপসহীন', 'মায়ানগর', 'মায়ের মতো বউ', 'পদ্মা পাড়ের পার্বতী'সহ বেশ কিছু ছবিতে। অবস্থা এমন হলো, 'মায়ের মমতা'র শুটিং যখন তিনি করছেন, তখন আরো পাঁচটি ছবি তাঁর শিডিউলের অপেক্ষায়। নিপুণের জন্য চলচ্চিত্রটি তাই নতুন করে ঘুরে দাঁড়ানোর উপকরণ। স্বীকার করেন তিনি নিজেও। বললেন, 'এ ছবিতে দর্শক আরেক নিপুণকে দেখবে। অনেকে বলাবলি করছে, এটি নাকি আমার ক্যারিয়ারের মাইলফলক হয়ে থাকবে। আমিও তেমনটাই আশা করছি।' চলচ্চিত্রটির শুটিং হয়েছে এফডিসিসহ উত্তরা ও সাভারের বিভিন্ন লোকেশনে। গানের দৃশ্যের জন্য কক্সবাজারে ১০ দিন কাটিয়েও এসেছেন নিপুণ। তখন ভরা বর্ষা মৌসুম। কক্সবাজারে যেতেই ঘিরে ধরল বৃষ্টি। একটানা দুই দিন। নিপুণসহ পুরো টিম তো বিপাকে। কোনো উপায় না পেয়ে শুটিং বাদ দিয়ে গল্প, আড্ডা, গান। কিন্তু এভাবে কত দিন? শুটিং প্যাকআপ হতে হতে খরচ যে বেড়ে যাচ্ছে! বাধ্য হয়ে তাই লুকোচুরি। বৃষ্টি একটু ধরে এলেই শুটিং শুরু, বৃষ্টি শুরু তো স্পট ছেড়ে যে যার মতো দৌড়!

		'পদ্মপাতার জল' ছবিতে নিপুণকে দেখা যাবে একটি আইটেম গানে। ছবির প্রধান চরিত্রে ইমন-মীম।

		কেবল একটি গানে নেচে-গেয়ে মাত করে দেওয়াই আইটেম গার্লের দায়িত্ব। প্রথমবার এই দায়িত্ব নিলেন নিপুণ। বললেন, 'একেবারেই নতুন অভিজ্ঞতা। তবে কাজটা ভালো হয়েছে।' ভালো কাজ, জোর দিয়ে বলার মতো কাজ আরো একটা আছে- 'পরিচয়'। এ ছবিটিতে চুক্তিবদ্ধ হওয়ার পর থেকেই আলোচনায় আছেন নিপুণ। কারণ কলকাতার এই ছবিতে তাঁর বিপরীতে আছেন বুম্বাদা [প্রসেনজিৎ চট্টোপাধ্যায়]।

		পর্দায় ছবিটি দেখতে অপেক্ষার প্রহর গুনছেন নিপুণ। রূপালী চ্যাটার্জির এ চলচ্চিত্রে ফেরদৌসও অভিনয় করেছেন। শুটিং হয়েছে কলকাতায়।

		নিপুণ বললেন, 'বুম্বাদার ছবিগুলো ওখানে বেশ আয়োজন করেই মুক্তি দেওয়া হয়। তাঁর সঙ্গে কাজ করতে পেরেছি, এটা আমার জন্য সৌভাগ্যের। ছবিটি মুক্তি দেওয়ার প্রক্রিয়া চলছে। খুব শিগগির কনফার্ম ডেট জানা যাবে।' আরো জানালেন, দুই বাংলাতেই 'পরিচয়' মুক্তি দেওয়ার চেষ্টা চলছে।

		নিপুণ অভিনীত আরো চারটি ছবি মুক্তির অপেক্ষায়- গাজী মাজহারুল আনোয়ারের 'আপসহীন', এম এ আউয়ালের 'কাছের শত্রু', শাহ আলম কিরণের '৭১-এর মা জননী' ও ইসমত আরা চৌধুরী শান্তির 'মায়ানগর'। বাপ্পারাজের 'কার্তুজ' ছবির শুটিংও শেষ করলেন সম্প্রতি।
	</CONTENT>
	<CATEGORY>entertainment</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76171</URL>
	<TYPE>news</TYPE>
</Index>

<Index>
	<TITLE>নতুন একটা সোনাক্ষি</TITLE>
	<CONTENT>বলিউডে প্রধান আলোচ্য এখন একটাই- ওজন কমিয়েছেন সোনাক্ষি সিনহা! এবং প্রেম করছেন শহিদ কাপুরের সঙ্গে। 'ডেইলি টেলিগ্রাফ' অবলম্বনে সোনাক্ষিকে নিয়ে লিখেছেন শাকিল ফারুক

			লোকের কৌতূহলের সীমারেখা থাকে না আসলে। নইলে ভারতের এমন নির্বাচনী ডামাডোলে কংগ্রেস-বিজেপি-আম আদমি পার্টিকে সরিয়ে, সোনাক্ষি সিনহার ওজন প্রসঙ্গ কি আর আলোচনার মুখ্য বিষয় হয়ে উঠতে পারে! সোনাক্ষি যত বিরক্তি নিয়েই বলুন, 'এ নিয়ে কথা বলতে আগ্রহী নই'- আলোচনা চলবেই।

			বলিউডে অভিষিক্ত হন তিনি ৩০ কেজি ওজন কমিয়ে, 'দাবাং'-এ। ওজনবিষয়ক আলোচনার খোরাক নিয়ে! ৩০ কেজি ওজন কমানোর পরও বলিউডের অন্য নায়িকাদের তুলনায় সোনাক্ষিকে 'মটু'ই মনে হয়। নিজের 'নাদুসনুদুস' শরীর নিয়ে তাঁর গর্ব। তুচ্ছ করেছেন লোকের টিপ্পনী। রীতিমতো ঘোষণা দিয়ে জানিয়েছেন, তিনি এভাবেই থাকবেন।

			কিন্তু 'ওমেন্স হেলথ' পত্রিকার প্রচ্ছদ দেখে জানা গেল, বদলে গেছেন সোনাক্ষি! যে মেদ নিয়ে ছিল এত আহ্লাদ, সব বিদায় করে দিয়েছেন। কিন্তু কেন? 'কারো কথা' কিংবা 'চরিত্রের প্রয়োজনে' নয়, উত্তর দিতে খুব একটা অনাগ্রহী মনে হলো না সোনাক্ষিকে- 'মাসখানেক আগে অন্য রকম একটা লুক নেব ভাবলাম। শরীরটা নিজের মধ্যে কতটুকু চেপে নেওয়া যায়, সেটা দেখাও ছিল একটা চ্যালেঞ্জ।'

			সেই চ্যালেঞ্জ পূরণে সোনাক্ষির পাশে ছিলেন শহিদ কাপুর! ইদানীং অবশ্য বিভিন্ন কারণে পাশাপাশি আসছে তাঁদের নাম। নিন্দুকরা বলছেন, 'আর... রাজকুমার' ছবির সেটে নাকি মনের লেনদেন হয়েছে দুজনের! যথারীতি 'শুধু বন্ধু' বলে এড়ানোর চেষ্টা করেছেন দুজনই। কিন্তু সোনাক্ষির ওজনের আলোচনায় অবধারিতভাবে শহিদের নামও এসে যাচ্ছে। কারণ নিজেকে ফিট করে তুলতে শহিদের ট্রেনারকেই নিয়োগ দিয়েছিলেন সোনাক্ষি! এ কথায় বোধ হয় বিরক্তি লাগে সোনাক্ষির- 'কাকে ট্রেনার নিয়োগ দেব, সেটা আমার ব্যাপার। শহিদের ট্রেনার হলেই বা সমস্যা কোথায়? শহিদ এবং আমাকে নিয়ে যত চর্চা হচ্ছে, তা নিয়ে ভাবছি না। কারণ এমন কোনো ব্যাপার ঘটছে না।'

			সে তো সময়ই বলবে। তবে আরো অনেক ব্যাপার ঘটে গেছে সোনাক্ষি সিনহার ক্যারিয়ারে। 'রিও টু' ছবির 'জুয়েল' চরিত্রে কণ্ঠ দিয়েছেন তিনি। ইংরেজি সংস্করণে এই চরিত্রে ব্যবহৃত হয়েছে অ্যান হাথাওয়ের কণ্ঠ। আজন্ম এনিমেশন সিনেমাভক্ত সোনাক্ষি এ কাজ নিয়ে এতটাই উচ্ছ্বসিত যে অকপটে বলে দিলেন, 'সাধারণ ছবির চেয়েও এনিমেশন ছবি আমার বেশি পছন্দ।' সঙ্গে জানালেন, সুযোগ পেলে কণ্ঠ দিতে চান 'শ্রেক'-এর প্রিন্সেস ফিয়োনা চরিত্রটিতে।

			তবে এই ২০১৪ সালের মধ্যে সে সুযোগ চলে এলে বড্ড ঝামেলা হয়ে যাবে। কারণ ২৬ বছর বয়সী বলিউড-কন্যার হাতে এই বছরে রাজ্যের কাজকর্ম। অক্ষয় কুমারের সঙ্গে পঞ্চম ছবি 'হলিডে' মুক্তির অপেক্ষায়। একযোগে শুটিং করে চলেছেন 'অ্যাকশন জ্যাকসন' এবং 'তিবার' ছবির। আরো বেশ কিছু ছবির পরিকল্পনাতেও শোনা যাচ্ছে তাঁর নাম। বাবা শত্রুঘ্ন সিনহা ভারতীয় জনতা পার্টির (বিজেপি) বিরাট নেতা। সিনেমার পর্দা ছেড়ে আসা যিনি এখন তারকা রাজনীতির মাঠেরও, তার কন্যা হিসেবে এই সময়ে দু-একটি রাজনৈতিক প্রশ্ন শুনতে হচ্ছে সোনাক্ষিকে। শুনছেন এবং হাসিমুখে উত্তর দিচ্ছেন, 'পরিবারের সদস্য হিসেবে অবশ্যই সমর্থন করি তাঁকে; কিন্তু তাই বলে রাজনীতিতে যুক্ত তো হতে পারব না। কারণ ওটা আমার কাজ বা জায়গা নয়। তবে আমি রাজনীতি সচেতন। সবারই সচেতন হওয়া উচিত।'

			সচেতনতার প্রমাণ দিতেই ভারতে পেট্রলের দাম কেন বেশি এবং এই বিষয়টি কেন এই নির্বাচনে গুরুত্বপূর্ণ ইস্যু তা বিস্তারিত ব্যাখ্যা করতে বসলেন সোনাক্ষি। সে অন্য এবং আরেক দিনের গল্প!


	</CONTENT>
	<CATEGORY>entertainment</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>

<Index>
	<TITLE>ডিজিটাল যুগে অ্যানালগ ছবি!</TITLE>
	<CONTENT>চলতি বছর মুক্তি পাচ্ছে একের পর এক পুরনো ছবি। সাত-আট বছর আগে নির্মিত ছবিগুলোর ছবি, শব্দ নিয়ে দর্শকরা সন্তুষ্ট নয়। ডিজিটালের এই যুগে এসব ছবি মুক্তি পাওয়া নিয়ে স্বয়ং অভিনেতা-অভিনেত্রীরাই রয়েছেন সংশয়ে! লিখেছেন সুদীপ কুমার দীপডিজিটাল যুগে অ্যানালগ ছবি!'লোভে পাপ পাপে মৃত্যু' ছবিতে পূর্ণিমা ও রিয়াজ

			মাসখানেক আগে শহরের অলিগলিতে একটি পোস্টার শোভা পেত। পোস্টারে ছিলেন শাকিব খান আর ডিপজল। তাতে লেখা 'একটা সেন্টিমেন্ট আছে না!'। এটি পিএ কাজলের 'লাট্টু কসাই' ছবির পোস্টার। শুরুতে এই ছবির নাম ছিল 'লাট ভাই'। বিকেডির প্রযোজনায় ছবিটির শুটিং শুরু হয়েছিল ২০০৬ সালে। ছবিতে ছিলেন সেই সময়ের বড় তারকা ডিপজল, ফেরদৌস ও শাকিব খান। বড় বাজেটের এই ছবি নিয়ে প্রযোজকের স্বপ্নও ছিল আকাশছোঁয়া। কিন্তু হঠাৎই মাঝপথে ছবিটির কাজ আটকে যায়। ডিপজল-শাকিবের মানসিক দ্বন্দ্ব ছবিটির শুটিং আর এগিয়ে নিতে দেয়নি। শুরু হয় অপেক্ষার পালা। অবশেষে দীর্ঘ আট বছর পর পরিচালক অনেক কাঠখড় পুড়িয়ে গত মাসে ছবিটি ডিজিটাল প্রক্রিয়ায় মুক্তি দিয়েছেন। কিন্তু ফলাফল! দর্শকদের সেন্টিমেন্ট নিয়েই যেন খেললেন নির্মাতা। বিব্রতকর অবস্থায় পড়েছেন শাকিব খানও। আট বছর আগের শাকিব আর এখনকার শাকিবের মধ্যে রয়েছে বিস্তর ফারাক। তা ছাড়া ছবিটির নেগেটিভও প্রায় নষ্ট হওয়ার পথে, তা ঝাপসা পর্দায় বিদ্যমান। অতএব, লাভ তো হয়নি, বরং দর্শকরা হয়েছে বঞ্চিত। অনেক দিন ধরে অপেক্ষায় থাকা এসব দর্শক প্রেক্ষাগৃহ থেকে বেরিয়ে অভিযোগও করেছে সংশ্লিষ্টদের প্রতি।

			ডিজিটাল যুগে অ্যানালগ ছবি!'এক কাপ চা' ছবিতে মৌসুমী ও ফেরদৌস

			একই ঘটনা ঘটেছে গত ২১ মার্চও। এই দিনে মুক্তি পেয়েছিল রাজু চৌধুরীর 'এক নাম্বার আসামী'। এতে অভিনয় করেছেন রুবেল। ছবিটি নির্মিত হয়েছিল ২০০৭ সালে। দীর্ঘ সাত বছর ছবিটি অনাদরে পড়েছিল। অবশেষে প্রযোজনা প্রতিষ্ঠান টি ও টি ফিল্মস ছবিটি মুক্তি দিয়েছে। কিন্তু এখানেও ফলাফল শূন্য। দর্শকরা ছবিটি তো দেখেইনি, বরং ডিজিটালে রূপান্তর করতে প্রযোজকের যে টাকাটা খরচ হয়েছে, সেটাও গেল জলে।

			আসলে পুরনো ছবি নতুন মোড়কে মুক্তি দেওয়ার প্রক্রিয়াটা শুরু হয়েছে এ বছরের প্রথম থেকেই। ভালোবাসা দিবসে প্রথম মুক্তি পায় সোহানুর রহমান সোহানের 'লোভে পাপ পাপে মৃত্যু'। তারকাবহুল এই ছবিতে ছিলেন রিয়াজ, পূর্ণিমা, আমিন খান, মিশা সওদাগরসহ আরো অনেকে। ছবিটি ২০০৮ সালে নির্মাণ করা হয়েছিল। কিন্তু মুক্তি পেল দীর্ঘ ছয় বছর পর। এই ছবিটির ব্যবসায়িক ফলও ছিল জিরো। ছবিটির মাধ্যমে শুরু হয় পুরনো ছবি মুক্তির মিছিল। সত্যি বলতে, নতুন বোতলে পুরনো মদ এখন অচল। দর্শকরা হয়ে গেছে সচেতন। ঝকঝকে ছবি, পরিষ্কার সাউন্ড, মনোরম লোকেশন না হলে দর্শককে কোনোভাবেই প্রেক্ষাগৃহে আনা সম্ভব নয় বলে জানালেন প্রযোজক, পরিচালক ও সনি প্রেক্ষাগৃহের মালিক মোহাম্মদ হোসেন। তিনি বলেন, 'দর্শক আর বোকা নেই। তা ছাড়া ছয়-সাত বছর আগের প্রেক্ষাপট আর এখনকার প্রেক্ষাপটের মধ্যে অনেক পার্থক্য। এটা প্রযোজকদের বুঝতে হবে। শুধু শুধু পুরনো ছবি মুক্তি দিয়ে আর লাভ কি!'ডিজিটাল যুগে অ্যানালগ ছবি!'স্বপ্নের বিদেশ' ছবিতে শাবনূর ও শাকিব খান

			কিন্তু মোহাম্মদ হোসেনের কথার সঙ্গে একমত নন অনেকেই। আর তাই পাইপলাইনে মুক্তির প্রহর গুনছে আরো অন্তত ১০টি পুরনো ছবি। এ সপ্তাহেও মুক্তি পাবে 'দুর্ধর্ষ রাজা' নামের আট বছর আগে নির্মিত এক ছবি। এ বিষয়ে নাম প্রকাশে অনিচ্ছুক একজন নির্মাতা বলেন, প্রযোজক একটি ছবির পেছনে অনেক টাকা লগ্নি করেন। কোনো কারণবশত হয়তো ছবিটি আটকে থাকে। তবে কখনো যদি সুযোগ আসে, তাহলে ছবিটি মুক্তি দিলে ক্ষতি কি! অন্তত কিছু টাকা হলেও তো ফেরত আসবে।

			সামনে মুক্তি পাবে শাহীন সুমনের 'নিখোঁজ সংবাদ'। এরপর একে একে নারগিস আক্তারের 'শর্ট কাটে বড়লোক', সোহেল আরমানের 'এই তো প্রেম', জাহিদ হোসেনের 'জীবন সংঘাত', নজরুল ইসলামের 'স্বপ্নের বিদেশ', নঈম ইমতিয়াজ নেয়ামূলের 'এক কাপ চা', শঙ্খদাশগুপ্তের 'হ্যালো অমিত', নাবিল আশরাফের 'ভালোবাসার রংধনু'সহ অসংখ্য ছবি। প্রতিটি ছবির বয়স পাঁচ থেকে সাত বছর। ছবিগুলো নিয়ে অভিনেতা-অভিনেত্রীরা একপ্রকার আশাই ছড়ে দিয়েছেন। কিন্তু হাল ছাড়ছেন না প্রযোজকরা। যে করেই হোক, তাঁরা ছবি মুক্তি দিতে চান।

			অবশ্য পুরনো ছবি মুক্তির তালিকায় শাকিব খানের ছবিই বেশি। আর এ নিয়ে শাকিব বলেন, 'আমি অভিনয় করার কথা বলেছি। যখন ছবিটিতে চুক্তিবদ্ধ হয়েছিলাম তখন গল্প, বাজেট, লোকেশন বাছবিচার করেই কাজ শুরু করেছিলাম। তবে এখনকার প্রেক্ষাপটের সঙ্গে তো ছবিগুলো কোনোভাবেই মেলে না। আর এ কারণেই বোধ হয় দর্শকরা ছবিগুলো গ্রহণ করছে না।'

			- See more at: http://www.kalerkantho.com/feature/ronger-mela/2014/04/24/76173#sthash.4a4AZtkw.dpuf
	</CONTENT>
	<CATEGORY>entertainment</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>

<Index>
	<TITLE>তিনি চরিত্র গড়ার কারিগর</TITLE>
	<CONTENT>অঅ-অ+
			টিভি পর্দায় জাহিদ হাসানের নানা রূপ। পুরনো রূপ ভেঙে তিনি আবার নতুন রূপে হাজির হয়েছেন 'নজিরবিহীন নজির আলী' নাটকে। লিখেছেন মাহ্‌বুব হাসান জ্যোতি

			'আমি ভাই ভিন্ন ধরনের চরিত্রের কাঙাল'- আলাপচারিতার শুরুতেই বললেন জাহিদ হাসান। আরমান ভাইয়ের চরিত্র ছাপিয়ে তিনি এখন নজর আলী হয়ে উঠছেন। আরটিভির 'নজিরবিহীন নজর আলী' ধারাবাহিকের গল্প আবর্তিত হয়েছে নজর আলীকে ঘিরে। গ্রামের বিএ পাস সহজ-সরল নজর আলী একের পর এক লজিং থেকে বিতাড়িত হয়ে বাড়ি ফিরে আসে। তার সরলতা নিয়ে মেতে থাকে প্রেমিকা নূপুর, দুবাইফেরত আলাউদ্দিন, দুলাভাই হারুন ও বোন শেফালি। একপর্যায়ে তাদের অত্যাচারে অতিষ্ঠ হয়ে গ্রাম ছেড়ে ঢাকায় আসে নজির। জাহিদ বলেন, 'এ নাটকের পরিচালক হিমু আকরামও চেষ্টা করছেন যত্ন নিয়ে কাজটি করতে।' শুধু সহজ-সরল আর বোকা চরিত্রের গণ্ডিতে নিজেকে আটকে রাখেননি জাহিদ। বাউণ্ডুলে, মৌলবি, টাউট- চারপাশের এমন প্রায় সব চরিত্রেই হাজির হয়েছেন টিভি পর্দায়। এ কারণে জাহিদকে অনেকে চরিত্র ভাঙা-গড়ার কারিগরও বলেন। বিষয়টাকে একটু অন্যভাবে দেখেন জাহিদ। বলেন, 'আসলে একটা চরিত্র নির্মাণ করেন লেখক। তিনিই এর আসল কারিগর। অনেক সময় তাতে কিছু সংযোজন-বিয়োজন করার সুযোগ পাই। আবার অনেক সময় তা পাই না। আমার চেষ্টা থাকে একটা ভালো চরিত্রকে দাঁড় করাতে।' দম নিয়ে ফের জাহিদ বলেন, 'আরমান ভাই চরিত্রের সময়ও একই রকম খেলায় মেতে ছিলাম। সত্যি বলতে কী, ওই সময় এই চরিত্রটির সঙ্গে আমার দারুণ একটা সম্পর্ক তৈরি হয়েছিল।' তাঁর মতে, একটি চরিত্র যখন দর্শকদের কাছে বিশ্বাসযোগ্য হয়ে ওঠে, তখনই একজন অভিনয় শিল্পী সফল। আর তাই নিজের সফলতা-ব্যর্থতার বিষয়টিও দর্শকের ওপর ছেড়ে দেন তিনি। আবার নাটকের দর্শক সংখ্যা নিয়েও কম ভাবনা নেই তাঁর। 'চ্যানেলওয়ালারা যে হারে নাটকের ভেতর বিজ্ঞাপন দেখানো শুরু করেছেন, তাতে দর্শকরা গল্পের খেই হারিয়ে ফেলছে। ভালো কাজ করেও বা লাভ কী!'- কপালে তাঁর চিন্তার ভাঁজ। অভিনয়ের পাশাপাশি তিনি একজন পরিচালকও। বলেন, 'পরিচালনাটা সব সময়ই আমার কাছে শখের কাজ। মেল গিবসন, ক্লিন্ট ইস্টউড, আমাদের রাজ্জাক, আলমগীর- তাঁরা যতই পরিচালনা করুন না কেন, ওনাদের বড় পরিচয় কিন্তু তাঁরা অভিনেতা। আমিও তাই। তবে অভিনয়ের মতো এখানেও আমি সিরিয়াস।'

			জাহিদ কাজ করেছেন বেশ কয়েকটি চলচ্চিত্রেও। প্রথমটি ছিল 'বলবান'। সর্বশেষ দেখা গিয়েছিল 'প্রজাপতি'তে। তাঁর কয়েকটি উল্লেখযোগ্য ছবি হচ্ছে- 'জীবনসঙ্গী', 'বিহঙ্গ', 'শ্রাবণ মেঘের দিন', 'ঝন্টু মন্টু দুই ভাই' ও 'আমার আছে জল'।

			ছবি বানানোর স্বপ্ন তাঁর বহু দিনের। তবে এখনো শুরুটা করতে পারেননি। তাই বলে আফসোস নেই। বললেন, 'সিনেমা বানাতে অনেক টাকার প্রয়োজন। শুধু এটুকু বলে রাখি, মনের ভেতরে ভালো একটা ছবি বানানোর তাগিদ আছে এবং তা বানাবোই।'

	</CONTENT>
	<CATEGORY>entertainment</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>

<Index>
	<TITLE>এবার রাজধানী ঢাকায় চতুর্থ শ্রেণীর এক ছাত্রী ধর্ষিত</TITLE>
	<CONTENT>রাজধানীতে সোমবার রাতে চতুর্থ শ্রেণীর এক ছাত্রী (১৩) ধর্ষণের শিকার হয়েছে।

			জানা যায়, ধর্ষিতার কিশোরীর বাবা পান-সিগারেটের দোকান চালান। দুপুরে বাবার জন্য খাবার নিয়ে দোকানে যান মেয়ে। তখন থেকেই সে তার বাবার দোকানেই অবস্থান করছিল। রাত সোয়া আটটার দিকে প্রাকৃতিক ডাকে সাড়া দিয়ে পাশের একটি ইটের স্তুপে যায়।এসময় পাশের আরেক দোকানদারের ছেলে কামাল (২৮) পেছন থেকে তাকে ঝাপটে ধরে এবং ইট দিয়ে মাথায় আঘাত করে। এক পর্যায়ে জোরপূর্বক তাকে ধর্ষণ করে পালিয়ে যায়। কিছুক্ষণ পর বাইরে গিয়ে অচেতন অবস্থায় পেয়ে মেয়েকে উদ্ধার করেন বাবা। তাকে প্রথমে গুলশানের একটি হাসপাতালে নিয়ে যাওয়া হয়। সেখান থেকে রাত সোয়া ৯টায় ঢাকা মেডিকেল কলেজ হাসপাতালে ভর্তি করা হয়। 

			সংশ্লিষ্ট থানা সূত্রে জানা যায়, ধর্ষক কামালকে গ্রেফতারের চেষ্টা চলছে।
	</CONTENT>
	<CATEGORY>crime</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>
<Index>
	<TITLE>টাঙ্গাইলের নাগরপুরে চতুর্থ শ্রেণীর ছাত্রী ধর্ষন:গ্রেফতার</TITLE>
	<CONTENT>টাঙ্গাইলের নাগরপুরে চতুর্থ শ্রেনীর এক ছাত্রী ধর্ষিত হয়েছে। এ ঘটনায় ধর্ষিতার পিতা বাদী হয়ে শনিবার নাগরপুর থানায় একটি মামালা দায়ের করে। পুলিশ শনিবার বিকেলেই  ধর্ষনকারীকে গ্রেফতার করেছে।

			মামলার বিবরনে জানা যায়, নাগরপুর উপজেলার লাড়ুগ্রাম খেয়াঘাটের কাছে বৃহস্পতিবার সন্ধ্যায় একই এলাকার বখাটে রফিক (২৫) প্রলোভন দেখিয়ে চতুর্থ শ্রেনীর এক ছাত্রীকে পাশ্ববর্তী স্যালো ইঞ্জিন ঘরে নিয়ে যায়। সেখানে সে তাকে জোরপূর্বক ধর্ষন করে। মেয়েটির ডাকচিৎকারে আশপাশের লোকজন এগিয়ে এলে সে পালিয়ে যায়। এ ঘটনায় মেয়েটির পিতা বাদী হয়ে শনিবার সকালে নাগরপুর থানায় মামলা দায়ের করে।

			এ ব্যাপারে নাগরপুর থানার ভারপ্রাপ্ত কর্মকর্তা (ওসি) রবিউল ইসলাম বলেন, মামলা দায়ের করার পর আসামিকে গ্রেফতার করা হয়েছে।

			স্টার নিউজ ২৪ ডট কম/শাহরিয়ার সিফাত/টাঙ্গাইল
	</CONTENT>
	<CATEGORY>crime</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>

<Index>
	<TITLE>সিলেটে দেবরের হাতে দুই ভাবি খুন</TITLE>
	<CONTENT>সিলেট প্রতিনিধি
			নতুন বার্তা ডটকম
			সিলেট: সিলেটে তুচ্ছ ঘটনায় দুই ভাবিকে খুন করেছেন দেবর মকন মিয়া (৪৫)। শুক্রবার দুপুর দুইটার দিকে সিলেটের গোয়াইনঘাট উপজেলার পানতুমাই গ্রামে এ ঘটনা ঘটে।

			নিহতরা হলেন আজির উদ্দিনের স্ত্রী হাসিনা বেগম (৪০) ও জমসু মিয়ার স্ত্রী মালেকা বেগম (৩৮)।

			দেবরকে এলাকাবাসী আটক করে পুলিশে দিয়েছে। মকন মিয়া একই গ্রামের মৃত আসকর আলীর ছেলে।

			জাফলং ইউনিয়নের সদস্য মুন্সি মুমিন ঘটনার সত্যতা নিশ্চিত করে বলেন, “নিহত দুই নারী ঘাতক মকন মিয়ার আপন চাচাত ভাইয়ের স্ত্রী। শুক্রবার বেলা দুইটার দিকে শীতল পাটি তৈরির কাজে ব্যবহৃত মুরতা গাছের চারা লাগানো নিয়ে দুই ভাবির সঙ্গে মকন মিয়ার ঝগড়া হয়। একপর্যায়ে তিনি উত্তেজিত হয়ে দুই ভাবিকে দা দিয়ে উপর্যুপুরি কোপাতে থাকে। এতে ঘটনাস্থলেই হাসিনা এবং মালেকার মৃত্যু হয়।”
	</CONTENT>
	<CATEGORY>crime</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>
<Index>
	<TITLE>নরসিংদীতে ছাত্রলীগ নেতা খুন</TITLE>
	<CONTENT>নরসিংদী জেলা ছাত্রলীগের এক নেতাকে কুপিয়ে হত্যা করেছে দুর্বত্তরা।

			মঙ্গলবার বিকালে শিবপুর উপজেলার পুটিয়া বাজার এলাকায় এ হামলায় নিহত শাহিন কাদির মাহিন ওরফে মাইনুদ্দিন (৩০) জেলা ছাত্রলীগের সাংগঠনিক সম্পাদক বলে পুলিশ জানিয়েছে।

			সদর থানার ওসি মো. আসাদুজ্জামান জানান, দুপুর ২টার দিকে মাহিন পুটিয়ার বাজারে নিজ ব্যবসা প্রতিষ্ঠানে যান। সেখান থেকে বিকালে ঘোড়াদিয়া এলাকায় বাড়ি ফেরার পথে কয়েকজন সন্ত্রাসী তাকে কুপিয়ে গুরুত্বর আহত করে।

			নরসিংদী জেলা সদর হাসপাতালে নেয়ার পর কর্তব্যরত চিকিৎসক তাকে মৃত ঘোষণা করেন।

			মাহিনের মাথা ও গায়ে একাধিক কোপের চিহ্ন রয়েছে। তার মরদেহ এখন জেলা সদর হাসপাতালে আছে বলে জানান ওসি।

			কে বা কারা এ হামলা করেছে তা জানা না গেলেও নিহতের পরিবারের দাবি, রাজনৈতিক কারণে তাকে হত্যা করা হয়েছে।

	</CONTENT>
	<CATEGORY>crime</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>

<Index>
	<TITLE>গফরগাঁওয়ে গৃহবধূকে ধর্ষনের চেষ্টা</TITLE>
	<CONTENT>গফরগাঁও প্রতিনিধি
			ময়মনসিংহের গফরগাঁওয়ে গৃহবধূ লিপি আক্তারকে (৩৪) ধর্র্ষনের চেষ্টা করে ছাত্রলীগ নেতা পলাশ (২৮)। এসময় গৃহবধূর চিৎকারে তার চার বছরের শিশু সন্তান আরাফাত এগিয়ে এলে তাকেও মারধর করে লম্পট পলাশ।
			বুধবার রাতে গফরগাঁও পৌর শহরের সরকারি কলেজ সংলগ্ন এলাকায় এ ঘটনাটি ঘটে। এ ঘটনায় গৃহবধূর স্বামী হারেজ মিয়া বাদী হয়ে বৃহস্পতিবার গফরগাঁও থানায় একটি মামলা দায়ের করেন।
			থানায় দায়েরকৃত অভিযোগ সূত্রে জানা যায়, প্রতিবেশী লম্পট পলাশ দীর্ঘ দিন যাবত গৃহবধূ লিপিকে অনৈতিক প্রস্তাব দিয়ে আসছিল। এতে সাড়া না পেয়ে লম্পট পলাশ গত বুধবার রাত ৭ টার দিকে ব্যবসায়ী হারেজের বাসায় প্রবেশ করে স্ত্রী লিপিকে ধর্ষনের চেষ্টা করে। এ সময় গৃহবধূর চিৎকারে ৪ বছরের শিশু আরাফাত এগিয়ে এলে তাকেও মারধর করে লম্পট পলাশ।
			গৃহবধূ লিপি আক্তার জানান, ইতিপূর্বেও সে আমাকে বিভিন্নভাবে উক্ত্যক্ত করতো। ঘটনার দিন রাতে একা পেয়ে আমার সম্ভ্রমহানির চেষ্টা চালায়।
			গফরগাঁও সদর থানার ওসি সৈয়দ আব্দুল্লাহ বলেন, এ ঘটনায় থানায় মামলা হয়েছে। আসামী গ্রেফতারে চেষ্টা চলছে।

	</CONTENT>
	<CATEGORY>crime</CATEGORY>
	<CITY></CITY>
	<DOMAIN>http://www.kalerkantho.com</DOMAIN>
	<DATE>201404250000</DATE>
	<URL>http://www.kalerkantho.com/feature/ronger-mela/2014/04/24/76173</URL>
	<TYPE>news</TYPE>
</Index>
