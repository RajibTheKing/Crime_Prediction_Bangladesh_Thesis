#
ভূপেন হাজারিকার ভূমিকায় প্রসেনজিৎ
বিনোদন ডেস্ক | আপডেট: ০১:৩৮, এপ্রিল ১৭, ২০১৪ | প্রিন্ট সংস্করণ
      
প্রসেনজিৎ। ভূপেন হাজারিকার সঙ্গে যখন তাঁর প্রথম পরিচয়, কল্পনা লাজমির বয়স তখন ছিল ১৭, ভূপেনের ৪৫। পরের চার দশকে এই পরিচয় আরও গাঢ় হয়েছে। সেদিনের তরুণী কল্পনা পরে ভারতে ভিন্নধারার চলচ্চিত্রের নির্মাতা হিসেবে সুখ্যাত হয়েছেন। এত দিন পর প্রয়াত ভূপেনকে নিয়ে একটি ছবি বানাচ্ছেন কল্পনা। ছবিতে ভূপেনের ভূমিকায় অভিনয় করবেন প্রসেনজিৎ।
তিনটি ভাষায় নির্মিত হবে ছবিটি। ইংরেজিতে দ্য টেম্পেস্ট, বাংলায় কালবৈশাখী এবং অহমিয়া ভাষায় ধুম্মুহা নামে মুক্তি দেওয়া হবে।
কল্পনা বলেন, ‘প্রসেনজিৎ ভূপেন হাজারিকার চরিত্রে অভিনয় করবে। ও ছাড়া কে আর আছে ভূপেনদার বৈচিত্র্যময় চরিত্রটি পর্দায় ঠিকভাবে ফুটিয়ে তুলতে পারবে?’ টিএনএন।