
তিরামিসু (ইতালীয় ভাষায়:Tiramisù; [tiɾamiˈsu]), আক্ষরিক অর্থে “পিক মি আপ”, হলো একটি ইতালীয় পিঠাজাতীয় মিষ্টি (কেক)। এটির দইও পাওয়া যায়। এটি কফিতে এক ধরনের বিস্কুট - লেডিফিঙ্গারকে (ইতালীয় ভাষায়: সাভোইয়ারদি, যা হালকা এবং মিষ্টি স্পঞ্জ একটি বৃহৎ আঙুলের মত মোটামুটি আকৃতির দেখতে) চুবানো হয়, পরে ইতালীয় পনির – মাস্কারপোনে ও ডিমের কুসুমের সাথে ফেটানোর পর একে আস্তরীকৃত করা হয়ে থাকে। এর পর এতে স্বাদ আনতে ফ্লেভার হিসেবে লিকিউর ও কোকোয়া যুক্ত করা হয়।[১] অন্যান্য পুডিং, কেক (পিঠা), ও ডেসার্ট (এক ধরনের দই) তৈরিতে একই ধরনের রেসিপি কাজে লাগানো হয়।
সূচিপত্র
 [আড়ালে রাখো] 

    ১ ইতিহাস
    ২ প্রস্তুতপ্রণালী
    ৩ আরো দেখুন
    ৪ তথ্যসূত্র

[সম্পাদনা] ইতিহাস

প্রকৃত উৎপত্তি নিয়ে কিছুটা তর্ক থাকলেও ঝুপ্পা ইংলেজে (আস্তরিকৃত দই) থেকে এর উৎপত্তি হিসেবে ধরা হয়।[১]

জোভান্নি কাপনিস্ট, নামের ব্যক্তিটি প্রথম এই উপকরণটি ১৯৮৩ সালে প্রয়োগ করেন, তা উল্লেখ করেন তাঁর রান্নার রেসিপি বই যার নাম “দোলচি দেল ভেনেতো”,[২] যদিও মেরিয়াম-ওয়েবস্টার'স অনলাইন অভিধানে ১৯৮২ সালে প্রথম উল্লেখিত ডেসার্ট হিসেবে রয়েছে।[৩] কতিপয় আরো কিছু উৎস (ভিন ভেনেতো, ১৯৮১ সাল, ইতালীয়ান একাডেমী অব জোসেফ মাফফিওলি এবং বিভিন্ন রান্নার ওয়েবসাইটে) দাবি করে, তিরামিসু তৈরি করা হয় ত্রেভিসো শহরের “লে বেক্কেরিয়ে” নামের রেস্তোরায় ধর্ম-কন্যা এবং ময়রা শিক্ষানবিস রবের্তো লিঙ্গুয়ানোত্ত, ফ্রান্সেসকা ভালোরি, যার কুমারী নাম ছিলো “তিরামিসু”। এটি বলা হয় যে, লিঙ্গুয়ানোত্তে, ফ্রান্সেসকা'র সম্মানে রন্ধনশৈলীর দক্ষতার জন্য এই উপকরণটির তাঁর নামে নামকরণ করেন।

অন্যান্য উৎস[কে?] থেকে বলা হয় যে, এই কেকটির উৎপত্তি ইতালীর তুস্কানা প্রদেশের সিয়েনা শহরে। কোনো কোনো ময়রাগণ বলে থাকেন, কোসিমো III শহরে আগমনের অংশ হিসেবে এটি তৈরি করা হয়। ব্যতিক্রমে, কারমিনান্তোনিও ইন্নাক্কোনে'র[৪] দ্য ওয়াশিংটন পোষ্ট[৫] এ লিখিত বিশ্লেষণে উল্লেখ করেন যে তিরামিসু ১৯৬৯ সালের ২৪শে ডিসেম্বরে ভেনিসের কাছাকাছি ভিয়া সত্তত্রেভিসো'তে এক রেস্তোরায় প্রধান সেফ থাকাকালীন সময় তৈরি করেন। যা হোক, দ্য নিউ ইউর্কার তিরামিসু'র উপকরণগুলো “ইতালীর সব রেস্তোরা” হিসেবে তালিকাবদ্ধ করে।
[সম্পাদনা] প্রস্তুতপ্রণালী

তিরামিসু একটি আস্তরিকৃত ডেসার্ট, কফিতে ভেজানো বিচ্ছিন্ন কতিপয় (সাভোইয়ার্দি) বিস্কুট এবং মাস্কারপোনে পনিরে আস্তরীকৃত মিষ্টি ডিম, এবং চিনির মিশ্রণ। ডিম, চিনি ও মার্সালা মদ্য দিয়ে ঝাবাইয়োনে তৈরি করা হয়। প্রথমে কোকোয়া পাউডার উপরে (কোনো কোনো সময় বিস্কুটের মাঝে) টালা করা হয় যাতে একই সাথে তিক্ততাকে মিষ্টায়িত পনির মিশ্রণ দিয়ে সুসজ্জিত করা হয়।[৬] বিস্কুটের আস্তর (সাভোইয়ার্দি) তৈরি করতে, সাধারণত স্ট্রং কফি বা স্বাদযুক্ত লিকিউর হিসেবে মার্সালা মদ্য বা ডার্ক রামে চুবানো হয়।

মাস্কারপোনে লেয়ার তৈরিতে প্রথমে ডিমের কুসুম ও চিনির মিশ্রণ তৈরি করা হয়। ডিমের কুসুম চিনির সাথে মিশ্রিত করে একটি ঘন, মোটা ক্রিম তৈরি করা হয়, যেখানে পরে মাস্কারপোনে যুক্ত করা হয়। তারপর এই মিশ্রণটি কফি ভেজানো বিস্কুটের উপর ছড়িয়ে দেয়া হয়। সর্বপরি কোকোয়া পাউডার দেয়া হয় এবং উপরে আরো অন্য অনেক মিশ্রণ দেয়া হয়। তিরামিসুতে ক্রমাগত অসংখ্য পরিবর্তন আনা যায়। কোনো কোনো রাঁধুনি অন্য ধরনের কেক বা মিষ্টি, ইষ্টযুক্ত রুটি যেমন – পানেত্তোনে, লেডিফিঙ্গারের স্থলে ব্যবহার করে থাকেন।[৭] অন্যান্য পনির মিশ্রণও ব্যবহৃত হয়ে থাকে। কোনো কোনোটি কাঁচা ডিম ধারণ করে এবং অন্য কোনটি ডিম-ই ধারণ করে না। অন্যান্য ঐতিহ্যবাহী লিকিউর হিসেবে মার্সালা মদ্য কফি ও পনির মিশ্রণ, ডার্ক রামযুক্ত, মাদেইরা, পোর্ট, ব্র্যান্ডি এবং কগণাক থাকে।





তেহারী এক প্রকার খাবার বিশেষ। পোলাওর চাল ও মাংস এর প্রধান উপকরণ। বিরানি সাথে এর মুল পার্থক্য হলো এতে মাংসের টুকরা বেশ ছোট হয়।



দধি বা দই হল এক ধরনের দুগ্ধজাত খাদ্য যা দুধের ব্যাক্টেরিয় গাঁজন হতে প্রস্তুত করা হয়। ল্যাক্টোজের গাঁজনের মাধ্যমে ল্যাক্টিক এসিড তৈরি করা হয়, যা দুধের প্রোটিনের ওপর কাজ করে দইয়ের স্বাদ ও এর বৈশিষ্ট্যপূর্ণ গন্ধ প্রদান করে। মানুষ ৪৫০০ বছর ধরে দই প্রস্তুত করছে এবং তা খেয়ে আসছে। সারা পৃথিবীতেই এটি পরিচিত। পুষ্টিকর এবং সুস্বাদু খাদ্য হিসেবে এর সুনাম আছে। দই প্রোটিন, ক্যালসিয়াম, রাইবোফ্ল্যাভিন, ভিটামিন B6 এবং ভিটামিনB12 এ অত্যন্ত সমৃদ্ধ।



দই বড়া
লঙ্কাগুঁড়ো, চাট মসলা এবং ধনেপাতা সহযোগে পরিবেশিত দই বড়া

দই বড়া পুরোনো নবাবী আমলের একটি খাবার। এটি মসলা মেশানো টক দই দিয়ে মাষ কলাই -এর বড়া রান্না। এটি বেশ তীব্র স্বাদ যুক্ত খাবার। এটি সাধারণত রুচিবর্ধক খাবার হিসাবে ব্যবহার করা হয়।

বাংলাদেশে পুরানো ঢাকাতে এখনো এর প্রচলন আছে। যদিও বর্তমানে এর ব্যাবহার সীমিত। তবে রোজার মাসে ইফতারীর জন্য এর ব্যবহার লক্ষ্য করার মতো।

উত্তর ভারতে, বিশেষত পঞ্জাবি, হরিয়াণি ইত্যাদি রন্ধন প্রণালীতে, দই বড়া বহুল ব্যবহৃত।
বিষয়শ্রেণীসমূহ:

    ভারতীয় রন্ধনপ্রণালী
    বিহারি রন্ধনপ্রণালী



দরবেশ এক রকমের মিষ্টি । এটাকে কিছুটা লাড্ডুর মতো দেখতে । কিন্তু লাড্ডুর সাথে এর পার্থক্য আছে । এটা লাল এবং কমলা রঙের হয় ।




এক গ্লাস দুধ

দুধ স্তন্যপায়ী প্রাণীর স্তনগ্রন্থি থেকে নিঃসৃত এক প্রকার তরল খাদ্য বা পানীয়। সাধারণতঃ স্তন্যপায়ী প্রাণীরা বাচ্চা বা শিশু অবস্থায় মায়ের স্তন হতে এটি পান করে থাকে। তবে গরু, ছাগল, ভেড়া ইত্যাদি প্রাণীর দুধ প্রাপ্তবয়স্ক মানুষও পান করে থাকে। দুধ আমিষ ও খনিজ পদার্থে সমৃদ্ধ একটি অত্যন্ত পুষ্টিকর খাদ্য।




নকুলদানা একপ্রকারের চিনির মিষ্টি । এটা ছোট ছোট বলের মত দেখতে হয় । সাধারণত পূজার কাজে ইহা ব্যবহৃত হয় ।[তথ্যসূত্র প্রয়োজন]
বিষয়শ্রেণীসমূহ:

    যেসব নিবন্ধের তথ্য যাচাই করা দরকার
    বাংলার মিষ্টি




কাবুলের কাছাকাছি একটি বেকারি, আফগানিস্তান
ভারতীয় নান
নান প্রস্তুতকারক, কাশগর

নান এক ধরনের ওভেনে পাকানো রুটি যা দক্ষিণ এশিয়ার দেশগুলোর একটি জনপ্রিয় খাদ্য। মূলত পৃথিবী বিভিন্ন অঞ্চলে সমান রুটির সাধারণ নাম হল নান।



নিহারী (উর্দু نہاری) পাকিস্তানের একটি জনপ্রিয় খাদ্য। এটি ভারতের মুসলিমদের মাঝেও বেশ জনপ্রিয়। উর্দু ভাষার নিহার শব্দটির অর্থ সকাল, এই খাবারটি সকাল বেলার নাস্তাতে খাওয়া হয় বলে এহেন নামকরণ করা হয়েছে।

নিহারী হলো গরু বা ভেড়ার পায়ের রানের মাংশ দিয়ে রান্না করা মসলাযুক্ত ঝোলযুক্ত খাবার। এর চল শুরু হয় শুরুতে দিল্লীতে।

নিহারী রান্না করার জন্য ভেড়া বা গরুর পায়ের রানের মাংশকে ৬-৮ ঘণ্টা ধরে হাঁড়িতে করে রান্না করা হয়। এর ফলে মাংশ নরম তুলতুলে রূপ ধারণ করে। নান রুটি বা লুচির সাথে এটি খাওয়া হয়।




পনির এক ধরনের খাবার যাতে রয়েছে প্রোটিন এবং দুধের চর্বি, সাধারণত গরু, মহিষ, ছাগল ও ভেড়ার দুধ থেকে এটি তৈরি করা হয়। এটি দুধের প্রধান প্রটিন কেসিন থেকে তঞ্চন বা জটবন্ধনের মাধ্যমে তৈরি করা হয়। দুধে এঞ্জাইম (রেনেট) যোগ করার ফলে দুধে জটবন্ধন হয়ে ছানায় পরিণত হয়। ছানাগুলোকে আলাদা করে চেপে চূড়ান্ত পনিরের রূপ দেওয়া হয়। যদিও অনেক পনিরের ভিতরে অথবা পুরো পনিরেই মন্ড (নরম) থাকে। বিভিন্ন ধরণের পনির রয়েছে এবং এর সংখ্যা কয়েকশ। এদের বিভিন্ন রকমের নকশা, রঙ, স্বাদ, গন্ধ রয়েছে যা নির্ভর করে মূল দুধের উপর অনেক সময় যে প্রাণীর দুধ তার খাদ্যাভাসের উপরেও নির্ভর করে। অনেক সময় পাস্তুরিত করা না করা, চর্বির পরিমাণ, নির্দিষ্ট কোন ব্যক্টেরিয়া, কতক্ষণ যাবৎ তা পক্রিয়া করা হয়েছে এগুলোর উপরও পনিরের ধরণ নির্ভর করে। অনেকে ঘ্রাণের জন্য এতে পুদিনা পাতা বা এ ধরণের পাতা, মসলা এবং কাঠের ধুঁয়া দিয়ে থাকে।





পাকোড়া বিশেষ ধরনের পিঁয়াজু। তবে এতে ছোলার ডাল বাটার পরিবর্তে বেসন মেশানো হয়। পিঁয়াজ এর আধিক্যের পরিবর্তে এখানে প্রচুর সব্জিকুচি ব্যবহার করা হয়। পিঁয়াজ পাকোড়াকে পিঁয়াজী বলা হয়। এটি ও একটি জনপ্রিয় নাস্তা।
[সম্পাদনা] বহিঃসংযোগ

    চিকেন পকোড়া রন্ধন পদ্ধতি
    চিংড়ি পকোড়া রন্ধন পদ্ধতি




পান্তা-ইলিশ -- ইলিশ মাছের সাথে পান্তা ভাত ও শুঁটকি মাছ, আঁচার, ডাল, কাঁচা মরিচ, এবং পিয়াঁজ কুঁচির সংমিশ্রণের এই খাদ্যটি পহেলা বৈশাখ এর উৎসবের জনপ্রিয় খাদ্য।

পান্তা ভাত বাঙালি জনগোষ্টির একটি জনপ্রিয় খাবার। রান্না করা ভাত প্রায় একদিন পানিতে ভিজিয়ে রাখলে তাকে পান্তা ভাত বলা হয়। সাধারণত লবন, মরিচ মিশিয়ে পান্তা ভাত খাওয়া হয়। পান্তা ভাত ও ইলিশ মাছ বাঙালি সংস্কৃতির একধরনের প্রতীক হিসেবে প্রতিষ্ঠিত হয়েছে। প্রতি বছর পহেলা বৈশাখে পান্তা উৎসবের মাধ্যমে অনেকেই নতুন বছরকে বরণ করে নেন।


নির্দিষ্ট পরিমাণ ভাতকে পানিতে প্রায় একদিন ডুবিয়ে রাখলেই তা পান্তায় পরিনত হয়। ভাত মূলত পুরোটাই শর্করা (Carbohydrate)। ভাতে পানি দিয়ে রাখলে বিভিন্ন গাজনকারি (Fermentation) ব্যাক্টেরিয়া (Bacteria) বা ইস্ট (Yeast) শর্করা ভেঙ্গে ইথানল ও ল্যাকটিক এসিড তৈরি করে। এই ইথানলই পান্তাভাতের ভিন্ন রকম স্বাদের জন্য দায়ী।


মূলত পান্তা ভাত, ভাত সংরক্ষণের একটি পদ্ধতি। ভাত বেশিক্ষণ রেখে দিলে তা পচে খাবার অনুপযোগী হয়ে পড়ে। কিন্তু পানি দিয়ে রাখলে গাজনকারি ব্যাক্টেরিয়া সেখানে ল্যাকটিক এসিড তৈরি করে যার ফলে পান্তা ভাতের অম্লত্ব বেড়ে যায় (pH কমে)। তখন পচনকারি ও অনান্য ক্ষতিকারক ব্যাক্টেরিয়া, ছত্রাক ভাত নষ্ট করতে পারে না।




পান্তুয়া একরকমের মিষ্টি । এর রং হয় বাদামী বা লাল ।



পায়েস দুধ ও চাল দিয়ে তৈরি মিষ্টি খাবার। চালকে দুধে সিদ্ধ করে তার ভিতর প্রচুর চিনি বা গুড় দিয়ে পায়েস বানানো হয় । বাঙালি সমাজে অন্নপ্রাশনে ও জন্মদিনে পায়েস অবশম্ভাবী একটি রান্না । চাল ছাড়া অন্য কিছু দুধে সিদ্ধ করেও পায়েস বানানো যায় । যেমন ছানার পায়েস, সুজির পায়েস, সিমুইয়ের পায়েস প্রভৃতি ।
বিষয়শ্রেণীসমূহ:

    বাংলাদেশের খাদ্য
    বাংলার মিষ্টি



পিঁয়াজু বাংলাদেশের খুবই জনপ্রিয় একটি ভাজা ঝাল খাবার। এটি সাধারণত দুপুর বা বিকেলের নাস্তায় পরিবেশিত হয়। বিশেষ করে রোজার সময় ইফতারে এটির চল বেশি। এটি মসুর ডাল বা খেসাড়ীর ডাল বাটার সাথে পেঁয়াজ কুচিঁ, মরিচ বাটা, লবণ এবং বিভিন্ন মশলা মিশিয়ে ছোট ছোট চ্যাপ্টা গোলাকাকৃতি দলা তৈরি করে, এরপর ডোবা তেলে ভেজে তৈরি করা হয়। প্রচুর পেঁয়াজ দেয়া হয় বলে এটির নাম "পিঁয়াজু"। কখনো কখনো একে বড়া হিসেবেও উল্লেখ করা হয়। এটি একটি [[ঝাল খাবার]। হুলুদ ও মরিচ দয়ার পলে এর বর্ণ আগুণে লাল। এটি মুচমুচে এবং সুস্বাদু।




পিঠা একটি মুখরোচক উপাদেয় খাদ্যদ্রব্য। এটি চালের গুড়া, আটা, ময়দা, অথবা অন্য কোনও শষ্যজাত গুড়া দিয়ে তৈরি করা হয়। এলাকা অনুযায়ী ভিন্ন ভিন্ন এবং আলাদা রকম পিঠা তৈরি হয়ে থাকে। গ্রামাঞ্চলে সাধারণতঃ নতুন ধান উঠার পর থেকেই পিঠা তৈরির আয়োজন করা হয়। শীতের সময় পিঠার বাহারি উপস্থাপন ও আধিক্য দেখা যায়। মিষ্টি, ঝাল, টক বা অন্য যে কোনও স্বাদ হতে পারে।
সূচিপত্র
 [আড়ালে রাখো] 

    ১ পিঠার প্রকারভেদ
    ২ প্রেক্ষাপট
    ৩ পিঠাঘর
    ৪ সাংস্কৃতিক অঙ্গনে
    ৫ তথ্যসূত্র
    ৬ বহিঃসংযোগ

[সম্পাদনা] পিঠার প্রকারভেদ

    ভাঁপা পিঠা
    ভেজিটেবল ঝাল পিঠা
    ছাঁচ পিঠা
    ছিটকা পিঠা
    চিতই পিঠা
    চুটকি পিঠা
    চাপড়ি পিঠা
    চাঁদ পাকন পিঠা
    ছিট পিঠা
    সুন্দরী পাকন
    সরভাজা
    পুলি পিঠা
    পাতা পিঠা
    পাটিসাপটা

	

    পাকান পিঠা
    পানতোয়া
    পুডিং
    মালপোয়া
    মেরা পিঠা
    মালাই পিঠা
    মুঠি পিঠা
    আন্দশা
    কুলশি
    কাটা পিঠা
    কলা পিঠা
    খেজুরের পিঠা
    ক্ষীর কুলি
    গোকুল পিঠা

	

    গোলাপ ফুল পিঠা
    লবঙ্গ লতিকা
    রসফুল পিঠা
    জামদানি পিঠা
    হাঁড়ি পিঠা
    ঝালপোয়া পিঠা
    ঝুরি পিঠা
    ঝিনুক পিঠা
    সূর্যমুখী পিঠা
    নকশি পিঠা
    নারকেল পিঠা
    নারকেলের ভাজা পুলি
    নারকেলের সেদ্ধ পুলি
    নারকেল জেলাফি

	

    তেজপাতা পিঠা
    তেলের পিঠা
    তেলপোয়া পিঠা
    দুধরাজ
    ফুল ঝুরি পিঠা
    ফুল পিঠা
    বিবিয়ানা পিঠা
    সেমাই পিঠা
    চিড়ার মোয়া
    কাউনের মোয়া
    ঝাল মোয়া
    ফিরনি
    সেমাই
    নারকেল নাড়ু

তন্মধ্যে, বিবিয়ানা পিঠাকে জামাই ভুলানো পিঠা নামেও অভিহিত করা হয়। অপূর্ব কারুকার্যখচিত এ পিঠা তৈরীতে বিবি (অর্থ - কনে)-কে অনেকরকম পারদর্শিতা কিংবা পারঙ্গমতার পরিচয় দিতে হয় বলেই এরূপ নামকরণ হয়েছে বলে ধারণা করা হয়।[১]
[সম্পাদনা] প্রেক্ষাপট

বাঙালীর লোক ইতিহাস-ঐতিহ্যে পিঠা-পুলির গুরুত্ব ভূমিকা পালন করে আসছে বহুকাল ধরে। এটি লোকজ ও নান্দনিক সংস্কৃতিরই বহিঃপ্রকাশ। সাধারণতঃ পিঠা শীতকালের রসনাজাতীয় খাবার হিসেবে অত্যন্ত পরিচিত। মুখরোচক খাদ্য হিসেবে বাঙালী সমাজে বিশেষ আদরণীয়। এছাড়াও, আত্মীয়-স্বজন ও মানুষে-মানুষের পারস্পরিক সম্পর্কের বন্ধনকে আরো দৃঢ় ও মজবুত করে তুলতে পিঠা-পুলি আয়োজনের উৎসব সবিশেষ ভূমিকা পালন করে।[২]
[সম্পাদনা] পিঠাঘর

শুধুমাত্র শীতেই নয়, সারাবছর পিঠা খাবার সুযোগ রয়েছে। শহুরে ব্যস্ত জীবনে পিঠা তৈরী করা বেশ কষ্টসাধ্য ব্যাপার। তাই, বেশ কিছু জায়গায় গড়ে উঠেছে পিঠাঘর। সেখানে পিঠা বিক্রী করা হয়। সাধারণতঃ অধিকাংশ পিঠাই সংখ্যা বা পিস হিসেবে বিক্রী হয়। এছাড়াও, খাবার ব্যবস্থাও রয়েছে খাদ্যরশিকদের জন্য। পাশাপাশি গায়ে-হলুদ, জন্মদিন, বিয়ে-শাদীসহ বিভিন্ন অনুষ্ঠানে পিঠা সরবরাহেরও ব্যবস্থা করে থাকে পিঠাঘরগুলো।[৩]
[সম্পাদনা] সাংস্কৃতিক অঙ্গনে

পিঠার স্বাদ গ্রহণ ও জনসমক্ষে একে আরো পরিচিত করে তুলতে দিনব্যাপী অথবা সপ্তাহব্যাপী শহর-নগরে পিঠা উৎসবের আয়োজন করা হয়। ঢাকায় সাংবাৎসরিকভাবে বাংলাদেশ শিশু একাডেমী, বাংলাদেশ মহিলা সমিতি, আমরা ঢাকাবাসী প্রমূখ সংস্থা-সংগঠনের উদ্যোগে এ উৎসব উদযাপিত হয়ে থাকে।

সেজন্যেই পিঠাকে ঘিরে পল্লী মায়ের কোল কবিতায় বাংলাদেশের বিখ্যাত কবি বেগম সুফিয়া কামাল লিখেছেন,
“ 	পৌষ পার্বণে পিঠা খেতে বসি খুশীতে বিষম খেয়ে
আরও উল্লাস বাড়িয়াছে মনে মায়ের বকুনি পেয়ে। 	”

এছাড়াও, মাটির গান হিসেবে ব্যাপক পরিচিতি রয়েছে ভাওয়াইয়া গানের। সেখানেও পিঠে বা পিঠার প্রভাব পড়েছে।[২] তেমনি একটি হলোঃ-
“ 	মনটাই মোর পিঠা খাবার চাই 	”
[সম্পাদনা] তথ্যসূত্র

    ↑ দৈনিক ইত্তেফাক, মুদ্রিত সংস্করণ, সম্পাদকীয়, শীতকালে পিঠা-পুলির উৎসব, ১৭ ডিসেম্বর, ২০১১ইং, পৃষ্ঠা-৮
    ↑ ২.০ ২.১ দৈনিক ইত্তেফাক, মুদ্রিত সংস্করণ, পৌষ এলো গো পৌষ, নগর সংস্কৃতি, ৭ জানুয়ারী, ২০১২ইং, পৃষ্ঠা-২৪
    ↑ কালের কণ্ঠ, এ টু জেড, এই শীতে পিঠাঘরে, মুদ্রিত সংস্করণ, পৃষ্ঠা-১৫, ৯ জানুয়ারী, ২০১২ইং






পিৎজা (ইংরেজি ভাষায়: Pizza) বা পিজা হচ্ছে বিশ্বের অন্যতম জনপ্রিয় একটি খাবার। এই খাবারটি উদ্ভূত হয়েছে মূলত ইতালির নেপল্‌স শহরে। কালক্রমে এটি সারা বিশ্বে ছড়িয়ে পড়েছে, এবং সব বড় শহরেই এটি যথেষ্ট পরিচিতি ও জনপ্রিয়তা লাভ করেছে। এটি তৈরি হয় এক প্রস্থ মোটা, সাধারণত গোলাকৃতি রুটির ওপর পনিরের প্রলেপ দিয়ে। সাথে অবশ্যই টমেটো এবং কখনো কখনো টমাটোর থাকে। এছাড়া স্থান, সংস্কৃতি এবং রুচি ভেদে আরো অনেক কিছুই যোগ করা হয়, যেমন মাংস বা পেঁয়াজ কুচি।

খাবারটির মূলত নেপোলিটান রন্ধনপ্রণালীর একটি অংশ হওয়া সত্ত্বেও সারা বিশ্বেই এটি তুমুল জনপ্রিয়। যে ধরনের দোকানগুলোতে পিৎজা বিক্রি হয়, তা মূলত পিৎজেইরা বা পিজারিয়া নামে পরিচিত। এছাড়া যুক্তরাষ্ট্রে এ ধরণের দোকান পিৎজা পার্লার, পিৎজা প্লেস, এবং পিৎজা শপ নামে পরিচিত। ইউরোপে এটি দুপুর বা রাতের মূল খাদ্য হলেও বাংলাদেশ সহ পৃথিবীর বহু দেশে এটি একটি ফাস্ট ফুড জাতীয় খাবার হিসাবে গণ্য।
[সম্পাদনা] ইতিহাস

প্রাচীন গ্রিকরা তাদের রুটি ওপরাংশে তেল, লতাগুল্ম এবং পনির দিয়ে খেত। এছাড়া প্রাচীন রোমানরা এটিকে একটু উন্নত করে পাতলা রুটির ওপর পনির, মধু, ও তেজপাতা লাগিয়ে খেত। আধুনিক পিৎজার জন্ম হয় ইতালিতে, টমেটো সহকারে নেপোলিটান পাই নামে। পরবর্তীতে ১৯৮৯ খ্রিস্টাব্দে এর সাথে পনির যুক্ত হয়।[১]
[সম্পাদনা] রন্ধন প্রণালী

যে ধরণের ওভেনে আমাদের দেশে পাউরটি তৈরি করা হয় সে রকম ওখেনেই পিৎজা তৈরি করা হয়। প্রধমে ময়দার খামীর প্রস্তুত করা হয়। তারপর নান রুটি বা পরোটার কায়দায় তা বেলা হয়। এই রুটি খুব মোটা অথবা তুলনামূলকভাবে পাৎলা হতে পারে। তারপর এর ওপর পনির ও সস, টমোটো, পেঁয়াজ কুচি। লবণ ও গোল মরিচ, সামান্য অলিভ ওয়েল, ক্যাপসিকাম ইত্যাদি দেয়া হয়। এছাড়া সেদ্ধ করা চিংড়ি মাছ বা মুরগীর মাংসের কুচি দেয়া যেতে পারে। তারপর লম্বা হাতার ওপর এটি রেখে ওভেনের ভেতর সিধিয়েঁ দেয়া হয়। রুটি সেদ্ধ হয়ে গেলে তা ঐ হাতার সাহায্যে বের করে এন গরম গরম পরিবেশন করা হয়।
[সম্পাদনা] তথ্যসূত্র

    ↑ "American Pie"। American Heritage। April/May 2006। সংগৃহীত হয়েছে: 2009-07-04। "Cheese, the crowning ingredient, was not added until 1889, when the Royal Palace commissioned the Neapolitan pizzaiolo Raffaele Esposito to create a pizza in honor of the visiting Queen Margherita. Of the three contenders he created, the Queen strongly preferred a pie swathed in the colors of the Italian flag: red (tomato), green (basil), and white (mozzarella)."

বিষয়শ্রেণীসমূহ:

    ফাস্ট ফুড
    ইতালীয় খাদ্য




পুরি দক্ষিণ এশিয়ার অতিজনপ্রিয় একটি খাবার। পুরি মূলত একটি রুটি জাতীয় খাবার যা বিকেলের নাস্তা হিসেবে পছন্দনীয়। এটি বাংলাদেশ, ভারত, পাকিস্তান সহ দক্ষিণ এশিয়ার বিভিন্ন দেশে তৈরি হয়ে থাকে। সাধারণত সকালের নাস্তায়, কিংবা বিকেলে হাল্কা খাবার হিসেবে গ্রহণ করা হয়। তবে অনেক অঞ্চলে পুরি বিভিন্ন উৎসব উপলক্ষেও খাওয়া হয়, বিশেষ করে হিন্দুধর্ম অনুসারিদের প্রসাদে অন্যান্য নিরামিষ জাতীয় খাদ্যের সাথে পুরি পরিবেশন করা হয়। বাংলাদেশের প্রত্যেক অঞ্চলের বেশির ভাগ গলিতেই পুরির দোকান থাকে। সেখানে পুরির সাথে পিঁয়াজু, সিঙাড়া, সমুচা, বেগুনি প্রভৃতি পাওয়া যায়।
[সম্পাদনা] প্রস্তুতি

বিভিন্ন প্রকার পুরি পাওয়া যায়। ডাল পুরি, আলু পুরি, কিমা পুরি ইত্যাদি। পুরি প্রধানত ময়দা, লবন ও তেল দিয়ে তৈরি হয়। প্রকার ভেদে আলু, ডাল বা মাংসের কিমা দেওয়া হয়। প্রথমত, ময়দাতে পানি ও তেল দিয়ে ময়ান তৈরি করা হয়। তারপর সেই ময়ানের ছোট ছোট ভাগ করে ভেতরে সেদ্ধ আলু, ডাল বা পূর্বে প্রস্তুতকৃত কিমা দেওয়া হয়। অবশেষে বেলনের মাধ্যমে বেলে সেটিকে বৃত্তাকৃতি দেওয়া হয় এবং ডুবো তেলে ভাজা হয়। পুরির রঙ হালকা কমলার মত হলে গরম মচমচে পুরির তেল ছাড়িয়ে পরিবেশন করা হয়।




পেপসি (ইংরেজি ভাষায়: Pepsi) একটি জনপ্রিয় কার্বনেট কোমল পানীয়। পেপসিকো কোম্পানি এর উৎপাদনকারী ও বিপনকারী সংস্থা। ১৮৯৮ সালে পেপসি আমেরিকায় 'ব্র্যাডস ড্রিংক' নামে উদ্ভাবন ও পরিচিতি লাভ করে। ১৯০৩ সালের ১৬ জুন থেকে এটি বর্তমান নাম পেপসি ধারণ করে।
[সম্পাদনা] ইতিহাস

১৮৯৮ সালে সেলেব ব্র্যাডহ্যাম দ্বারা পেপসি প্রথমে আমেরিকার নর্থ ক্যারোলিনাতে 'ব্র্যাডস ড্রিংক' নামে পরিচিতি পায়। ১৯০৩ সালে ব্র্যাড বোতলে পেপসি সরবরাহ শুরু করে। ১৯০৯ সালে পেপসি তার প্রথম বিজ্ঞাপন প্রচার করে। ১৯২৬ সাল থেকে পেপসি নিয়মিতভাবে তার লোগো ব্যবহার শুরু করে।
[সম্পাদনা] আরও দেখুন

    কোলা





পোলাও বিশেষ একধরনের ভাত যা মুলত সুগন্ধী চাল এবং ঘি মিশিয়ে তৈরি হয়। পোলাও প্রধানত বাংলাদেশ এবং ভারত এর বিভিন্ন অনুষ্ঠানে পরিবেশিত হয়।
সূচিপত্র
 [আড়ালে রাখো] 

    ১ প্রস্তুতপ্রনালী
    ২ বিভিন্নতা
    ৩ পরিবেশনা
    ৪ পুষ্টিমান

[সম্পাদনা] প্রস্তুতপ্রনালী

সুগন্ধী চাল যেমন বাশমতি, কালোজিরা, চিনিগুড়া ইত্যাদী যেকোন জাতের চাল কে ভালো করে পরিষ্কার করে ঘি বা তেলে ভাজা হয়। এর পর বিভিন্ন মশলা দিয়ে পরিমাণ মত পানি দিয়ে সিদ্ধ করা হয়।
[সম্পাদনা] বিভিন্নতা
[সম্পাদনা] পরিবেশনা

পেয়াজ ভাজা বা বেরেস্তা পোলাও এর উপর সুন্দর করে ছিটিয়ে পরিবেশন করা হয়।
[সম্পাদনা] পুষ্টিমান
বিষয়শ্রেণী:

    বাংলাদেশের খাদ্য




প্যাঁড়া এক প্রকারের মিষ্টি। দুধ ও চিনি সহকারে এই শক্ত মিষ্টিটি তৈরি করা হয়।




প্যালকা বাংলাদেশের উত্তরাঞ্চলের একটি জনপ্রিয় ঝাল খাবার। এটি বিভিন্ন মৌসুমী শাক দিয়ে রান্না করা একটি তরকারী বিশেষ। রান্নার পর দেখতে অনেকটা ভর্তার মতো হয়।
সূচিপত্র
 [আড়ালে রাখো] 

    ১ প্রস্তুতপ্রনালী
    ২ বিভিন্নতা
    ৩ পরিবেশনা
    ৪ পুষ্টিমান

[সম্পাদনা] প্রস্তুতপ্রনালী

বিভিন্ন আঞ্চলিক শাকপাতা যেমন পুইশাক, পালংশাক, পাটশাক, লাফাশাক, বথুয়াশাক, সজনেশাক ইত্যাদী শাক পরিষ্কার করে, কুচিকুচি করে একসঙ্গে হাড়িতে নেয়া হয়। এরপর পরিমাণ মতো লবন, কাচামরিচ, পানি এবং সামান্য খাবার সোডা এক সাথে মেশানো হয়। এরপর হাড়িতে ঢাকনা দিয়ে জ্বাল দেয়া হয়। মাঝে মাঝে নেড়ে দেয়া হয়। প্যালকা র উল্লেখযোগ্য বৈশিষ্ট্য হচ্চে এটি রান্না করতে কোনো তেল ব্যবহার করা হয় না। খাবার সোডা শাক কে খুব ভালো ভাবে সিদ্ধ হতে সাহায্য করে।
[সম্পাদনা] বিভিন্নতা

যেহেতু প্যালকা মুল উপাদান মৌসুমী শাক তাই মৌসুম ভেদে এর বিভিন্নতা দেখা যায়।
[সম্পাদনা] পরিবেশনা

প্যালকা সাধারণত গরম গরম ভাতের সাথের সাথে পরিবাশিত হয়।
[সম্পাদনা] পুষ্টিমান

বিভিন্ন শাক থাকার জন্য এটি খুব উচ্চ ভিটামিন এবং খনিজ পদার্থ বিশিষ্ট খাবার। এতে প্রচুর খাদ্যপযোগী আশ ও পাওয়া জায়। সামান্য তেল যোগ করলে শাক এর ভিটামিন এ এবং ভিটামিন ডি এর প্রাপ্যতা বেড়ে যাবে।
বিষয়শ্রেণী:

    বাংলাদেশের খাদ্য




প্রাণহারা সন্দেশের গোলায় গোলাপ জল মিশিয়ে মাওয়ার প্রলেপ দিয়ে তৈরি করা একধরণের মিষ্টি।




বার্গার, পৃথিবীর অনেক দেশে প্রচলিত অন্যতম জনপ্রিয় ফাস্ট ফুড

ফাস্ট ফুড (ইংরেজি ভাষায়: Fast food) বিংশ শতাব্দীতে উদ্ভাবিত একটি শব্দবন্ধ যা দিয়ে সেসকল খাবারকে বোঝানো হয়, যেগুলো খুব তাড়াতাড়ি তৈরি ও পরিবেশন করা যায়। তবে যে-সকল খাবার তৈরির সময়কাল কম তা ফাস্ট ফুড হিসেবে গণ্য হতে পারে, কিন্তু সচারচর ফাস্ট ফুড বলতে সেই খাবারগুলোকে বোঝানো হয় যা মূলত হোটেল-রেস্তোরাঁতে বিক্রি করা হয়, এবং ক্রেতা চাহিবামাত্র পরিবেশন করা হয়। ফাস্ট ফুড বলতে প্রধানত বার্গার, ফ্রাইয চিকেন ইত্যাদি কাদ্য বোঝানো হয়। ১৯৫১ সালে ইংরেজি মরিয়াম-ওয়েবস্টার অভিধানে অন্তর্ভুক্ত হওয়ার মাধ্যমে fast food (ফাস্ট ফুড) শব্দটি প্রথম স্বীকৃতি লাভ করে।[১][২]

ফাস্ট ফুড যেসব দোকানে বিক্রি করা হয় সেগুলোতে সচারচর কোনো বসার স্থান থাকে না।[৩] যদিও বাংলাদেশের বেশিরভাগ ফাস্ট ফুডের দোকানে বসার স্থান রয়েছে। বেশিরভাগ ক্ষেত্রে দোকানগুলো স্বল্প পরিমাণ স্থান নিয়ে গড়ে ওঠে। ফাস্টফুড রেস্তোরাঁগুলো ফাস্ট ফুড রেস্টুরেন্ট বা কুইক সার্ভিস রেস্টুরেন্ট নামেও পরিচিত। যেসব ক্ষেত্রে কোনো একটি চেইন স্টোরের মাধ্যমে ফাস্ট ফুডেরে বিপণন পরিচালনা করা হয়, সেক্ষেত্রে ফাস্ট ফুডের মানের সমতা বজায় রাখতে একটি নির্দিষ্ট স্থান থেকে সকল শাখায় কাঁচামাল সরবরাহ করা হয়।[৪]
[সম্পাদনা] বিশ্বায়ন
রাশিয়ার মস্কোতে ম্যাকডোনাল্ড

২০০৬ সালে বিশ্বব্যপী ফাস্ট ফুডের বাজার আগের বছরের চেয়ে ৪.৮% বৃদ্ধি পায় এবং এর মূল্যমান হয় ১০২.৪ বিলিয়ন মার্কিন ডলার, এবং মোট লেনদেন হয় ৮০.৩ বিলিয়ন।[৫] শুধুমাত্র ভারতেই এই বৃদ্ধির পরিমাণ ছিলো ৪০%।[৬]

বিশ্বের অন্যতম বৃহৎ ফাস্ট ফুড চেইন স্টোর ম্যাকডোনাল্ডের ৬টি মহাদেশের ১২৬টি দেশে শাখা রয়েছে, এবং এ দেশগুলোতে তাদের মোট শাখার সংখ্যা ৩১,০০০-এরও বেশি।[৭] ৩১ জানুয়ারি, ১৯৯০ সালে ম্যাকডোনাল্ড রাশিয়ার মস্কোতে তাদের একটি শাখা খোলে যার প্রথম দিনে মোট বিক্রির পরিমাণ এখন পর্যন্ত তাদের সর্বোচ্চ। ম্যাকডোনাল্ডের সবচেয়ে বড় রেস্তোরাঁটি রয়েছে চীনের বেইজিংয়ে।




ফিরনি গরম মসলা, সুগন্ধি চাল এবং দুধ দিয়ে রান্না করা এক রকম মিষ্টি খাবার।




ফুচকা Fuchka 001.JPG
উৎপত্তি
অন্যান্য নাম 	ফুচকা, গোল গাপ্পা, গুপ চুপ,
উৎপত্তিস্থল 	বাংলাদেশ, ভারত
অঞ্চল 	দক্ষিণ এশিয়া
খাবারের বিস্তারিত
প্রকার 	মুখরোচক নাশতা জাতীয় খাদ্য
প্রধান উপকরণ 	আটা, মসলামিশ্রিত জল, আলু, মটরদানা
ভিন্নতা 	পানিপুরি

ফুচকা একটি অতি জনপ্রিয় সুস্বাদু দক্ষিণ এশীয় মুখরোচক খাদ্যবিশেষ। বাংলাদেশ এবং ভারতের শহরাঞ্চলে প্রায় সর্বত্রই এই খাদ্যটির প্রচলন রয়েছে। অঞ্চলভেদে এটি বিভিন্ন নামে পরিচিত। উত্তর ভারতে এটির পরিচিতি গোল-গাপ্পা হিসেবে ; আবার পশ্চিম ভারতে, (যেমন মহারাষ্ট্রে), এই খাবারটির নামই পানি-পুরি।

সাধারণত আটা এবং সুজি দ্বারা প্রস্তুত একটি গোলাকৃতি পাপড়ির মধ্যে মসলামিশ্রিত সেদ্ধ আলুর পুর ভরে তেঁতুলজল সহযোগে পরিবেশিত হয় এই ফুচকা। বিভিন্ন অঞ্চলে নানাবিধ নামধারণের পাশাপাশি ফুচকা পরিবেশনের রীতিটিও বিভিন্নতা লাভ করেছে। কোন কোন অঞ্চলে তেঁতুলজলের পরিবর্তে ব্যবহৃত হয় পুদিনামিশ্রিত জল। আবার পশ্চিমবঙ্গে ফুচকার পুর হিসেবে ব্যবহৃত আলুতে পেঁয়াজের প্রচলন না থাকলেও ভারতের ওড়িশা প্রদেশে পেঁয়াজ ফুচকার একটি অন্যতম উপকরণ। এছাড়া সমগ্র দেশেই দই-ফুচকা অর্থাৎ টকদই সহযোগে পরিবেশিত ফুচকা জনপ্রিয়তা প্রবল।
সূচিপত্র
 [আড়ালে রাখো] 

    ১ প্রস্তুত প্রণালী
    ২ পরিবেশন
    ৩ চুরমুর
    ৪ ফুচকার ফেরীওয়ালা
    ৫ তথ্যসূত্র
    ৬ বহিঃসংযোগ

[সম্পাদনা] প্রস্তুত প্রণালী
মহারাষ্ট্রে প্রস্তুত পানিপুরি
মুম্বই শহরে পরিবেশিত পানিপুরি, এখানে পুর হিসেবে ব্যবহৃত হয়েছে মটর দিয়ে প্রস্তুত ঘুগনি

ভারতের বিভিন্ন অঞ্চলে বিভিন্ন পদ্ধতিতে প্রস্তুত হয় ফুচকা। পশ্চিমবঙ্গে ফুচকা প্রস্তুতির ক্ষেত্রে সাধারণত যে পদ্ধতিটি অনুসৃত হয় সেটিই এখানে দেওয়া হল।

পাপড়ি : প্রথমে আটা এবং সুজি ভাল করে জল দিয়ে মেখে একটি আর্দ্র কাপড়ে বেশ কিছুক্ষণ জড়িয়ে রাখা হয়। তারপরে সেই মেখে রাখা আটা ও সুজি থেকে ছোট ছোট (সাধারণত নকুলদানার আকৃতি) লেচি কেটে নিয়ে তা বেলে ভেজে নিলেই ফুচকার পাপড়িটি তৈরি হয়ে যায়।

পুর : ফুচকার পুর হিসেবে সাধারণত ব্যবহৃত হয় মসলামিশ্রিত আলুসেদ্ধ। সেদ্ধ আলুতে ধনে গুঁড়ো, জিরে গুঁড়ো, শুকনো লঙ্কা গুঁড়ো এবং লবণ মিশিয়ে তাতে কুচনো কাঁচালঙ্কা দিয়ে প্রস্তুত হয়ে থাকে এই পুর। স্বাদ বৃদ্ধির জন্য পুর মাখার সময় সামান্য তেঁতুলজলও তার সাথে যুক্ত করা হয়। এর সঙ্গে আবার অনেক ক্ষেত্রেই ভেজানো ছোলা এবং মটর দেওয়াও হয়ে থাকে।

টকজল : জলের মধ্যে তেঁতুল গুলে তাতে গন্ধরাজ লেবুর রস মিশিয়ে প্রস্তুত হয় টকজল।
[সম্পাদনা] পরিবেশন
চাটনি সহযোগে পরিবেশিত ফুচকা

ফুচকার পাপড়িটিতে একটি ছোট ছিদ্র করে তার মধ্যে মসলাযুক্ত আলুর পুর ভরে দেওয়া হয়। এরপর পুর ভর্তি ফুচকা তেঁতুলজলে ডুবিয়ে একটি শালপাতার পাত্রে পরিবেশিত হয় ফুচকা। পথের ধারে অস্থায়ী ফুচকার দোকানে ফুচকা উপস্থাপনের এই রীতিটিই অধিক প্রচলিত। কিন্তু স্থায়ী দোকানে বা রেস্তোরাঁয় প্লেটে পুর ভর্তি শুকনো ফুচকা দিয়ে একটি পৃথক্ পাত্রে দেওয়া হয় টকজল অথবা চাটনি। সাধারণত একেকটি প্লেট পাঁচটি থেকে আটটি ফুচকায় ধরা হয়।
[সম্পাদনা] চুরমুর

চুরমুর ফুচকার সমগোত্রীয় একটি খাদ্য এবং ফুচকাবিক্রেতাদের কাছেই লভ্য। সাধারণত ভাজার সময় ফুচকার যে সমস্ত পাপড়িগুলি পর্যাপ্ত পরিমাণে ফুলে ওঠে না সেগুলিই ব্যবহৃত হয় চুরমুরের উপাদান হিসেবে। সেদ্ধ আলু চতুষ্কোণাকারে কেটে তাতে ফুচকায় ব্যবহৃত সমস্ত মসলা মিশিয়ে তার উপর পাপড়িগুলি ভেঙে ছড়িয়ে দিলেই প্রস্তুত হয় চুরমুর। এটি খেতে ফুচকার তুল্যই সুস্বাদু এবং জনপ্রিয়।
[সম্পাদনা] ফুচকার ফেরীওয়ালা
ঢাকার রাস্তায় ভ্রাম্যমাণ ফুচকা বিক্রেতার দোকান

শহরাঞ্চলে চার চাকার ঠেলা গাড়ীতে করে ফুচকা বিক্রি করা হয়। ঠেলাগাড়ীতে প্রধানত: চটপটি বিক্রয়ের জন্য। চটপটি তৈরির সকল উপদান ও আয়োজন ঠেলায় চড়িয়ে বিক্রেতা একেক দিন একেক স্থানে থানা গেড়ে চটপচি ও ফুচকা বিক্রি করে। এদের পাওয়া যায় রাস্তার ধারে বাস স্ট্যাণ্ডে, পার্কে-উদ্যানে, সমুদ্র তীরে, জনসভাস্থলে। ক্রেতাদের জন্য থাকে চেয়ার, এমনকী শামিয়ানা। থাকে পানি পরিবেশনের আয়োজন। ফুচকার পাপড়িটিতে একটি ছোট ছিদ্র করে তার মধ্যে চটপটি ভরে দেয়া হয়। থালায় মধ্যভাগে একটি রেখে চারপাশে বৃত্তাকারে ৬-৭টি ফুচকা বিছিয়ে পরিবেশন করা হয়। মূল বিক্রেতার সঙ্গে থাকে পিচ্চিরা যাদের কাজ হলো খদ্দেরের কাছ থেকে অর্ডার নিয়ে আসা এবং প্রস্তুত ফুচকা পরিবেশন করা।
[সম্পাদনা] তথ্যসূত্র

    "Some visitors are impressed with the unique foods of the city, famous among them are Aalu Chap (a hot potato preparation), Golgappa (a juicy preparation)..",The National Geographical Journal of India - পৃষ্ঠা ১১৬,

    National Geographical Society of India, ১৯৫৫, কর্তৃক প্রকাশিত
    "Suddenly my gaze travelled to the nearby Banarsi golgappa seller's hand trolley.."The Dreamer‎ - Page 50, by Krishan Chandar, Jai Ratan - Short stories, Indic (English). - ১৯৭০ - ১৬০ পৃষ্ঠা

    Published from M- Pratap Ganj, 475, Lahori Gate, Delhi, Timeless Fellowship‎ - Page 110 by Karnatak University Library Science Association, Library Science Association, Karnatak University School of Library Science, School of Library Science, Karnatak University - Library science - 1978

    Punjab Intelligence Version, Secret Report of the Punjab CID about the Origin, Growth and Development of The Ahmadiyya Movement Upto the year 1938, http://alhafeez.org/rashid/british-jewish/intelligence.htm http://www.thehindujobs.com/thehindu/mp/2002/10/01/stories/2002100100140300.htm

[সম্পাদনা] বহিঃসংযোগ

    গোল-গাপ্পার প্রস্তুত প্রণালী
    পানিপুরির প্রস্তুত প্রণালী

সহপ্রকল্পে অনুসন্ধান 	উইকিমিডিয়া কমন্সে নিচের বিষয় সংক্রান্ত মিডিয়া রয়েছে: ফুচকা
বিষয়শ্রেণীসমূহ:

    ফাস্ট ফুড
    বাংলাদেশের খাদ্য
    ভারতীয় রন্ধনপ্রণালী




বাকরখানি ময়দা দিয়ে তৈরি রুটি জাতীয় খাবার বিশেষ। এটি বাংলাদেশের পুরান ঢাকাবাসীদের সকালের নাস্তা হিসাবে একটি অতি প্রিয় খাবার। ময়দার খামির থেকে রুটি বানিয়ে তা মচমচে বা খাস্তা করে ভেজে বাকরখানি তৈরি করা হয়। ছোট-বড় বিভিন্ন আকারের বাকরখানি পাওয়া যায় পুরান ঢাকায়। বাকরখানি তে সাধারণত ময়দার সাথে স্বাদবর্ধক আর কিছু দেয়া হয় না। তবে চিনি দেয়া বাকরখানিও একেবারে বিরল নয়। চট্টগ্রাম অঞ্চলের বাকরখানি রসালো ও সুমিষ্ট।[তথ্যসূত্র প্রয়োজন]
[সম্পাদনা] ইতিহাস
চট্টগ্রাম অঞ্চলের বাকরখানি


বাকরখানি রুটির নামের পেছনে আছে এক করুণ ইতিহাস। জনশ্রুতি অনুসারে, জমিদার আগা বাকের তথা আগা বাকির খাঁর নামানুসারে এই রুটির নামকরণ করা হয়েছে। [১] নবাব মুর্শিদ কুলী খাঁর দত্তক ছেলে আগা বাকের। প্রখর মেধার অধিকারী আগা বাকের যুদ্ধবিদ্যাতেও পারদর্শী ছিলেন। রাজধানী মুর্শিদাবাদের নর্তকী খনি বেগম এবং আগা বাকের পরস্পরের প্রেমে পড়েন। কিন্ত উজিরপুত্র নগর কোতোয়াল জয়নাল খান ছিল পথের কাঁটা, সে খনি বেগমকে প্রেম নিবেদন করলে তিনি জয়নাল খানকে প্রত্যাখান করেন। প্রত্যাখ্যাত হয়ে জয়নাল খনি বেগমের ক্ষতির চেষ্টা করে এবং খবর পেয়ে বাকের সেখানে যান ও তলোয়ারবাজিতে জয়নালকে হারিয়ে দেন। অন্যদিকে জয়নালের দুই বন্ধু উজিরকে মিথ্যা খবর দেয় যে, বাকের জয়নালকে হত্যা করে লাশ গুম করেছে। উজির ছেলের হত্যার বিচার চায়। নবাব মুর্শিদ কুলী খাঁ পুত্র বাকেরকে বাঘের খাঁচায় নিক্ষেপ করার নির্দেশ দেন। অবশেষে বাকেরের হাতে মারা যায় বাঘ। ইতিমধ্যে জয়নালের মৃত্যুর মিথ্যা খবর ফাঁস হয়ে গেছে ও সে জোর করে খনি বেগমকে ধরে নিয়ে গেছে দক্ষিণ বঙ্গে। উদ্ধার করতে যান বাকের খনি বেগমকে। পিছু নেন উজির জাহান্দার খান। ছেলে জয়নাল খান বাকেরকে হত্যার চেস্টা করলে উজির নিজের ছেলেকে হত্যা করেন তলোয়ারের আঘাতে। এই অবস্থাতে জয়নাল খনি বেগমকে তলোয়ারের আঘাতে হত্যা করে। বাকেরগজ্ঞে সমাধিস্থ করা হয় খনি বেগমকে। আর বাকের সবকিছু ত্যাগ করে রয়ে গেলেন প্রিয়তমার সমাধির কাছে – দক্ষিণ বঙ্গে। বাকের খাঁর নামানুসারেই বাকলা-চন্দ্রদ্বীপ (পটুয়াখালি-বরিশাল) অঞ্চলের নাম হয় বাকেরগঞ্জ। ঐতিহ্য্যবাহী বাকরখানি রুটির নামের পেছনেও রয়েছে বাকের-খনির প্রেমের ইতিহাস।




বাক্‌লাভা বা বাক্‌লাওয়া ((আরবি: بقلاوة ;ফারসি باقلوا) শব্দটির আক্ষরিক অর্থ লেগিউম তথা শিম জাতীয় বিচি, তবে শব্দটি দ্বারা মধ্যপ্রাচ্য, দক্ষিণ এশিয়া এবং বলকান অঞ্চলে বহুল প্রচলিত এক প্রকারের মিষ্টি ভাজা খাবারকে বোঝানো হয়। বাদাম কুঁচির সাথে স্তরে স্তরে ফিলো নামক ক্ষির এবং তার সাথে মিষ্টি করার জন্য চিনির শিরা বা মধু দিয়ে এটি প্রস্তুত করা হয়।




বাতাসা বাংলার একটি অত্যন্ত জনপ্রিয় মিষ্টি খাবার। চ্যাপ্টা আকারের ২-৪ সেন্টিমিটার ব্যাস এর এই মিষ্টি খাবার টি চিনি অথবা গুড় থেকে তৈরি হয়।




বাদাম একটি সাধারণ শব্দ যা কোন উদ্ভিদের বড়, শুষ্ক এবং তৈলাক্ত বীজ অথবা ফলকে বোঝায়। যদিও অনেক উদ্ভিদের বীজ এবং ফলকে বাদাম হিসেবে ডাকা হয়, কিন্তু জীববিজ্ঞানীগণ এদের মধ্যে অল্প কিছু বীজ বা ফলকেই সত্যিকারের বাদাম হিসেবে বিবেচনা করেন।




বাফেলো উইং (ইংরেজি ভাষায়: Buffalo wings), যা হট উইং, চিকেন উইং, বা শুধু উইং নামেও পরিচিত, এক প্রকার মুরগীর মাংস দ্বারা প্রস্তুতকৃত খাবার। সচারচর এটা কড়া করে ভেজে আটার প্রলেপ দেওয়া ছাড়াই শুধুমাত্র সসের পরত দিয়ে পরিবেশন করা হয়। ঐতিহ্যবাহী বাফেলো উইং সস শুধুমাত্র দুইটি উপাদান দিয়ে তৈরি করা হয়। উপাদানগুলো হচ্ছে: ভিনেগার দেওয়া এক প্রকার খুব ঝাল লাল মরিচযুক্ত হট সস, ও মাখন।[১] ঐতিহ্যগতভাবে বাফেলো উইং সেলারি পাতা ও নীল পনির সহকারে পরিবেশন করা হয়।[২]

বাফেলো উইংয়ের নাম এসেছে এই খাবারের উৎপত্তিস্থল যুক্তরাষ্ট্রের নিউ ইয়র্ক অঙ্গরাজ্যের বাফেলোর নামানুসারে।[৩] বাফেলোর স্থানীয় অধিবাসীদের কাছে এটি পুরো ‘বাফেলো উইং’ নামটির পরিবর্তে শুধুমাত্র ‘উইং’ বা ‘চিকেন উইং’ নামেই পরিচিত।




বিরিয়ানি বা বিরানি দক্ষিণ এশিয়ার দেশগুলো, বিশেষ করে ভারত, বাংলাদেশ, মিয়ানমার প্রভৃতি দেশে প্রচলিত এক বিশেষ প্রকারের খাবার যা সুগন্ধি চাল, ঘি, গরম মশলা এবং মাংস মিশিয়ে রান্না করা হয়। এটি সাধারনত বিশেষ অনুষ্ঠানে অতিথি আপ্যায়নে পরিবেশিত হয়। তেহারীর সাথে এর মুল পার্থক্য হলো এতে মাংসের টুকরা বেশ বড় হয়।




বেগুনী একটি ভাজা খাবার। এটি বেগুনের পাতলা ফালিকে বেসনের নরম মিশ্রনে ডুবিয়ে ডুবো তেলে ভেজে তৈরি করা হয়। বাংলাদেশে রমজান মাসে ইফতারির খাবার হিসেবে বেগুনী অত্যন্ত জনপ্রিয়। এসময় রাস্তার পাশে অস্থায়ী ভাবে যেসব খাবারের দোকান বসে তাতে অন্যান্য খাবারের সাথে বেগুনীও বিক্রি হয় ।




বেসন হল কলে পিষে গুঁড়ো করা কাবলী চানা।




বোরহানী টক দই দিয়ে তৈরী, হজমে সাহায্যকারী পানীয় বিশেষ। বোরহানী ঢাকা এবং চট্টগ্রামে সব বিয়ের আয়োজনে বোরহানীর আয়োজন করা হয়। তবে ঢাকায় বিয়ে ছাড়াও বিভিন্ন সামাজিক অনুষ্ঠানে এর আয়োজন করা হয়।
[সম্পাদনা] উপকরণ

    মিষ্টি দই - ১ কাপ
    টক দই - ১ কেজি
    কাচা মরিচ কাটা - ১ চা চামচ
    পুদিনা পাতা বাটা - ১ চা চামচ
    সরিষা বাটা - ১ চা চামচ
    বিট লবন - ১ চা চামচ
    পানি পরিমাণমতো (পাতলা বা ঘন যেমনটি করতে চাইবেন)
    চিনি - ১ টেবিল চামচ
    লবন - ১ চা চামচ
    সাদা গোল মরিচের গুঁড়া - ১ চা চামচ

[সম্পাদনা] প্রস্তুত প্রণালী

কাচা মরিচ, পুদিনা পাতা, একসাথে বেটে নিন। বিট লবণ পাটায় গুঁড়া করে মিহি করে নিন। সমস্ত উপকরণ একসাথে অল্প পানি দিয়ে গুলে দইয়ের মধ্য দিন। এবার মিষ্টি দই, টক দই সহ সমস্ত উপকরণ এগ বিটার দিয়ে ১০ মিনিট বিট করুন বা ব্লেন্ডারে ব্লেন্ড করুন। এবার ছাঁকনি বা কাপড় দিয়ে ছেকে বরফ কুচি দিয়ে পরিবেশন করুন।




বোর্শ (ইংরেজি বানান: Borscht বা Borshch) পূর্ব ইউরোপের ঐতিহ্যবাহী ভেজিটেব্‌ল স্যুপ। এটি প্রথাগতভাবে beetroot দিয়ে তৈরি করা হয়। এজন্যই এর রং হয় গাঢ় লাল। beet ছাড়াও অবশ্য বোর্শ বানানো যায়। সে ধরণের বোর্শের মধ্যে আছে টমেটো পেস্ট-ভিত্তিক কমলা বোর্শ ও সবুজ বোর্শ।


	