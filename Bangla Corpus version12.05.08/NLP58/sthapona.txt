
তাইপে ১০১ (ইংরেজি ভাষায়: Taipei 101) একটি সুপরিচিত বহুতল ভবন যা তাইওয়ানের, জিনই জেলার, তাইপে শহরে অবস্থিত। এর পূর্বের নাম ছিল তাইপে ওয়ার্ল্ড ফাইন্যান্সিয়াল সেন্টার। ২০০৪ সাল থেকে ২০১০ সাল পর্যন্ত এটি ছিল বিশ্বের সর্বোচ্চ ভবন। ২০১০ সালে উদ্বোধনের পর বুর্জ খলিফা এর স্থলাভিষিক্ত হয়। তাইপে ১০১ এর নকশা প্রনয়ন করেছে সি ওয়াই লি এন্ড পার্টনার্স এবং নির্মাণ করেছে কেটিআরটি জয়েন্ট ভেঞ্চার। উদ্বোধনের পর থেকে এই ভবনটি আধুনিক তাইওয়ানের প্রতিচ্ছবি হিসাবে বিবেচিত হয়ে আসছে এবং এটি ২০০৪ সালের Emporis Skyscraper Award অর্জন করে। তাইপে ১০১ থেকে করা আতশবাজির দৃশ্য ইংরেজি নববর্ষের অনুষ্ঠানে সারা বিশ্বে সম্প্রচারিত হয়। এছাড়াও এ ভবনটি ভ্রমন বিষয়ক জার্নাল আর আন্তর্জাতিক মিডিয়াতে প্রায়শই স্হান পায়।
তাইপে ১০১ - এ ভূমির ওপর ১০১ টি তলা রয়েছে এবং মাটির নিচে রয়েছে ৫ টি তলা।

তাওয়াং মঠ হল অরুণাচল প্রদেশের তাওয়াং জেলায় অবস্থিত তিব্বতি বৌদ্ধ মঠ। বর্তমানে এটিই ভারতের বৃহত্তম বৌদ্ধ বিহার। ঐতিহাসিকভাবে এই বিহার অত্যন্ত তাৎপর্যপূর্ণ কারণ ষষ্ঠ দলাই লামার জীবনের সঙ্গে এই বিহার ওতপ্রোত ভাবে জড়িত হয়ে রয়েছে।
এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।
বিষয়শ্রেণীসমূহ: অসম্পূর্ণবৌদ্ধ ধর্মভারতের মঠ


তাজমহল (হিন্দি: ताज महल, উর্দু: ) ভারতের আগ্রায় অবস্থিত একটি রাজকীয় সমাধি। মুঘল সম্রাট শাহজাহান তাঁর স্ত্রী আরজুমান্দ বানু বেগম যিনি মুমতাজ মহল নামে পরিচিত, তার স্মৃতির উদ্দেশ্যে এই অপূর্ব সৌধটি নির্মাণ করেন। সৌধটি নির্মাণ শুরু হয়েছিল ১৬৩২ খ্রিস্টাব্দে যা সম্পূর্ণ হয়েছিল প্রায় ১৬৪৮ খ্রিস্টাব্দে। সৌধটির নকশা কে করেছিলেন এ প্রশ্নে অনেক বিতর্ক থাকলেও, এ পরিষ্কার যে শিল্প-নৈপুণ্যসম্পন্ন একদল নকশাকারক ও কারিগর সৌধটি নির্মাণ করেছিলেন যারা উস্তাদ আহমেদ লাহুরীর সাথে ছিলেন, যিনি তাজমহলের মূল নকশাকারক হওয়ার প্রার্থীতায় এগিয়ে আছেন।[১]

তাজমহলকে (কখনও শুধু তাজ নামে ডাকা হয়) মুঘল স্থাপত্যশৈলীর একটি আকর্ষণীয় নিদর্শন হিসেবে মনে করা হয়, যার নির্মাণশৈলীতে পারস্য, তুরস্ক, ভারতীয় এবং ইসলামী স্থাপত্যশিল্পের সম্মিলন ঘটানো হয়েছে। যদিও সাদা মার্বেলের গোম্বুজাকৃতি রাজকীয় সমাধীটিই বেশি সমাদৃত, তাজমহল আসলে সামগ্রিকভাবে একটি জটিল অখণ্ড স্থাপত্য। এটি ১৯৮৩ সালে ইউনেস্কো বিশ্ব ঐতিহ্যবাহী স্থান হিসেবে তালিকাভুক্ত করা হয়েছিল। তখন একে বলা হয়েছিল "universally admired masterpiece of the world's heritage।"[১]
সূচিপত্র
 [আড়ালে রাখো] 

    ১ সূচনা ও প্রেরণা
        ১.১ প্রভাব
    ২ বাগান
    ৩ অন্যান্য ইমারতসমূহ
    ৪ সমাধি
        ৪.১ ভিত্তি
        ৪.২ গম্বুজ
        ৪.৩ চূড়া
        ৪.৪ মিনার
    ৫ অলঙ্করণ
        ৫.১ পাথরের খোদাই
    ৬ নির্মাণ
        ৬.১ জল সঞ্চালন অবকাঠামো
        ৬.২ কারিগর
        ৬.৩ মালামাল সামগ্রী ও উপাদান
        ৬.৪ খরচ
    ৭ ইতিহাস
    ৮ পর্যটনকেন্দ্র
    ৯ রূপকথা
    ১০ তথ্যসূত্র
    ১১ আরও জানতে
    ১২ বহিঃসংযোগ

[সম্পাদনা] সূচনা ও প্রেরণা
শাহজাহান, যিনি তাজমহল নির্মাণ করিয়েছিলেন

১৬৩১ খ্রিস্টাব্দে শাহ জাহান, যিনি মুঘল আমলের সমৃদ্ধশালী সম্রাট ছিলেন। তার দ্বিতীয় স্ত্রী মুমতাজ মহল-এর মৃত্যুতে প্রচণ্ডভাবে শোকাহত হয়ে পড়েন। মুমতাজ মহল তখন তাদের চতুর্দশ কন্যা সন্তান গৌহর বেগমের জন্ম দিতে গিয়ে মৃত্যুবরণ করেছিলেন[২]।

তাজমহলের নির্মাণ কাজ মুমতাজের মৃত্যুর খুব শীঘ্রই শুরু হয়। মূল সমাধিটি সম্পূর্ণ হয় ১৬৪৮ খ্রিস্টাব্দে এবং এর চারদিকের ইমারত এবং বাগান আরও পাঁচ বছর পরে তৈরি হয়। ১৬৬৩ খ্রিস্টাব্দে আগ্রা ভ্রমণ করে ফরাসি পর্যটক ফ্রান্সিস বেরনিয়ার (François Bernier) লিখছিলেন:
“ 	I shall finish this letter with a description of the two wonderful mausoleums which constitute the chief superiority of Agra over Delhi. One was erected by Jehan-guyre [sic] in honor of his father Ekbar; and Chah-Jehan raised the other to the memory of his wife Tage Mehale, that extraordinary and celebrated beauty, of whom her husband was so enamoured it is said that he was constant to her during life, and at her death was so affected as nearly to follow her to the grave[৩]. 	”

বাংলা অনুবাদঃ
“ 	দু’টো বিস্ময়কর সমাধির বিবরণ দিয়ে আমি চিঠিটি শেষ করবো যারা আগ্রাকে দিল্লীর চেয়ে শ্রেষ্ঠ করেছে। একটি নির্মাণ করেছেন সম্রাট জাহাঙ্গীর তাঁর পিতা আকবরের সম্মানে এবং অন্যটি সম্রাট শাহজাহান তাঁর স্ত্রীর স্মরণে তৈরি করেছেন "তাজমহল", যা অসাধারণ সৌন্দর্য্যের অধিকারী, স্বামী তাঁর স্ত্রীর শোকে এতই শোকার্ত যে স্ত্রী জীবনে যেমন তার সাথেই ছিলেন, মরণেও তিনি তার কবরের কাছেই থাকবেন। 	”
১৫৬০ খ্রিস্টাব্দে তৈরি হুমায়ূনের মাজার দেখতে প্রায় তাজমহলের মতন
[সম্পাদনা] প্রভাব

তাজমহল তৈরি হয়েছে বিভিন্ন ঐতিহ্যবাহী নকশার উপর, বিশেষ করে পারস্য ও মুঘল স্থাপত্য অনুসারে। নির্দিষ্ট কিছু নকশা তিমুর ও মুঘল ইমারতের মত হুবুহু করা হয়েছে। যাদের মধ্যে তিমুরের গুর-ই-আমির, সমরখন্দে মুঘল সাম্রাজ্যের পূর্বসূরী,[৪] হুমায়ূনের মাজার, ইমাদ-উদ-দৌলার মাজার (কখনো ডাকা হয় শিশু তাজ নামে), এবং দিল্লীতে শাহজাহানের নিজের তৈরি দিল্লী জামে মসজিদ। তাঁর পৃষ্ঠপোষকতায়, মুঘল ইমারত পরিমার্জনের এক নতুন স্তরে পৌছায়।[৫] যেখানে পূর্ববর্তী মুঘল ইমারতসমূহ তৈরি হয়েছিল লাল বেলে পাথরে, শাহজাহান চালু করেছিলেন সাদা দামি মার্বেল পাথরের প্রচলন।
[সম্পাদনা] বাগান
তাজমহল

তাজমহলের সামনের চত্বরে একটি বড় চারবাগ (মুঘল বাগান পূর্বে চার অংশে বিভক্ত থাকতো) করা হয়েছিল। ৩০০ মিটার X ৩০০ মিটার জায়গার বাগানের প্রতি চতুর্থাংশ উচু পথ ব্যবহার করে ভাগগুলোকে ১৬টি ফুলের বাগানে ভাগ করা হয়। মাজার অংশ এবং দরজার মাঝামাঝি আংশে এবং বাগানের মধ্যখানে একটি উঁচু মার্বেল পাথরের পানির চৌবাচ্চা বসানো আছে এবং উত্তর-দক্ষিণে একটি সরল রৈখিক চৌবাচ্চা আছে যাতে তাজমহলের প্রতিফলন দেখা যায়। এছাড়া বাগানে আরও বেশ কিছু বৃক্ষশোভিত রাস্তা এবং ঝরনা আছে।[৬].

চারবাগ বাগান ভারতে প্রথম করেছিলেন প্রথম মুঘল সম্রাট বাবর, যা পারস্যের বাগানের মতন করে নকশা করা হয়েছিল। চারবাগ মানেই যাতে স্বর্গের বাগানের প্রতিফলন ঘটবে। মুঘল আমলের লেখায় এক ফারসি মরমিবাদী স্বর্গের বাগানের বর্ণনা দিয়েছিলেন আদর্শ বাগান হিসেবে, যাতে পূর্ণ থাকবে প্রাচুর্যে। পানি বা জল এই বর্ণনায় একটি বড় ভূমিকা রেখেছেঃ ঐ লেখায় আছে, স্বর্গের বাগানের মাধ্যখানে একটি পাহাড় থেকে তৈরি হয়েছে চারটি নদী, আর তা আলাদা হয়ে বয়ে গেছে বাগানের উত্তর, দক্ষিণ, পূর্ব ও পশ্চিমে।
রৈখিক চৌবাচ্চার পাশ দিয়ে হাটার রাস্তা

প্রায় সব মুঘল চারবাগসমূহ চতুর্ভুজাকৃতির, যার বাগানের মধ্যখানে মাজার বা শিবির থাকে। কিন্তু তাজমহল এ ব্যাপারটিতে অন্যগুলোর থেকে আলাদা কারণ এর মাজার অংশটি বাগানের মধ্যখানে হওয়ার বদলে বাগানের একপ্রান্তে অবস্থিত। যমুনা নদীর অপর প্রান্তে নতুন আবিষ্কৃত মাহতাব বাগ অন্যরকম তথ্যের আভাস দেয়, যমুনা নদীটি বাগানের নকশায় অন্তর্ভুক্ত করা হয়েছিল যাতে তা স্বর্গের নদী হিসেবে অর্থবহ হয়।

বাগানের বিন্যাস এবং এর স্থাপত্যের বৈশিষ্ট যেমন এর ঝরনা, ইট অথবা মার্বেলের রাস্তা এবং জ্যামিতিক ইটের রেখার ফুলের বিছানা এগুলো হুবুহু সালিমারের মতন এবং এই ক্রম নকশা করেছেন একই প্রকৌশলী, আলি মারদান।

পরবর্তীকালে বাগানের গোলাপ, ডেফোডিল, বিভিন্ন ফলের গাছসহ অন্যান্য গাছ-গাছালির অতিপ্রাচুর্যের কথা জানা যায়। মুঘল সম্রাটদের উত্তরোত্তর অবক্ষয়ের সাথে সাথে বাগানেরও অবক্ষয় ঘটে। ইংরেজ শাসনামলে তাজমহলের রক্ষণাবেক্ষণ এর দ্বায়িত্ব ইংরেজরা নেয়, তারা এ প্রাকৃতিক ভূ-দৃশ্যকে পরিবর্তন করে নতুন করে লন্ডনের আনুষ্ঠানিক বাগানের চেহারা দেয়।
[সম্পাদনা] অন্যান্য ইমারতসমূহ
তাজমহলের প্রধান ফটক

তাজমহল এর চত্বরটি বেলে পাথরের দুর্গের মত দেয়াল দিয়ে তিন দিক থেকে বেষ্টিত। নদীর দিকের পাশটিতে কোন দেয়াল নাই। এই দেয়াল বেষ্টনির বাইরে আরও সমাধি রয়েছে যার মধ্যে শাহজাহানের অন্য স্ত্রীদের সমাধি এবং মুমতাজের প্রিয় পরিচারিকাদের একটি বড় সমাধি রয়েছে। এ স্থাপত্যসমূহ প্রধানতঃ লাল বেলে পাথর দ্বারা তৈরি, দেখতে সেসময়কার ছোট আকারের মুঘল সাধারণ সমাধির মতন।

ভিতরের দিকে (বাগান) দেয়ালগুলো স্তম্ভ এবং ছাদ সম্বলিত। যা সাধারণতঃ হিন্দু মন্দিরে দেখা যেত এবং পরে মুঘলদের মসজিদের নকশায় আনা হয়েছিল। দেয়ালগুলোয় বিচিত্র গোম্বুজাকৃতির ইমারত দিয়ে সংযুক্ত যা থেকে বেশ কিছ জায়গা নজরে আসে, যা পর্যবেক্ষণ চৌকি হিসেবে ব্যবহার করা হত যা বর্তমানে জাদুঘর হিসেবে ব্যবহার করা হচ্ছে। তাজমহলে ঢোকার প্রধান ফটক বা দরজাও তৈরি হয়েছে মার্বেল পাথরে। দরজাটির নকশা ও ধরন মুঘল সম্রাটদের স্থাপত্যের কথাই স্মরণ করিয়ে দেয়। এর খিলানসমূহের আকৃতি হুবুহু সমাধির খিলানসমূহের অনুরূপ এবং এর পিস্তাক খিলান সমাধির ক্যালিগ্রাফি বা চারুলিপির নকশার সাথে মিলিয়ে করা হয়েছে। এর ছাদে অন্যান্য বেলে পাথরের ইমারতের মতই নকশা করা আছে সুন্দর সুন্দর জ্যামিতিক আকৃতি।
জাওয়াবের ভিতরের নকশা

চত্বরের একেবারে শেষে বেলেপাথরের দু’টো বিশাল ইমারত রয়েছে যার সমাধির দিকের অংশ খোলা। এদের পিছন ভাগ পূর্ব ও পশ্চিম দিকের দেয়ালের সমান্তরাল।
তাজ মহল মসজিদ

দু’টো ইমারত দেখতে একেবারে হুবুহু যেন একটা আরেকটির প্রতিচ্ছবি। পূর্ব দিকের ইমারতটি মসজিদ, অন্যটি হল জাওয়াব (উত্তর), যার মূল উদ্দেশ্য ছিল ভারসাম্য রক্ষা করা (যা মুঘল আমলে মেহমানদের থাকার জন্য ব্যবহৃত হত)। জাওয়াব আলাদা শুধু এর মেহরাম নেই আর এর মেঝে নকশা করা যেখানে মসজিদের মেঝে ৫৬৯ জন্য মুসল্লি নামাজ পড়ার জন্য কাল পাথর দিয়ে দাগ কাটা।

মসজিদটির প্রাথমিক নকশা শাহজাহানের তৈরি অন্যান্য ইমারতের মতই, বিশেষ করে তার মসজিদ-ই-জাহান্নুমা অথবা দিল্লী জামে মসজিদ- একটি বড় ঘর যার উপর তিনটি গম্বুজ। মুঘল আমলের মসজিদগুলোর নামাজ পড়ার জায়গা তিন ভাগে ভাগ করা থাকতোঃ বড় নামাজ পড়ার জায়গা এর দু'পাশে সামান্য ছোট নামাজ পড়ার জায়গা। তাজমহলের প্রত্যেকটি নামাজ পড়ার জায়গায় উপরে বিশাল গম্বুজ আছে কিন্তু জায়গাটি খোলা।

ইমারতটির নির্মাণ সম্পূর্ণ হয়েছিল ১৬৪৩ খ্রিস্টাব্দে।
[সম্পাদনা] সমাধি
[সম্পাদনা] ভিত্তি
তাজমহলের মেঝের পরিকল্পনা।
প্রধান আইওয়ান এবং পার্শ্ব পিস্তাক

তাজমহলের মূলে হল তার সাদা মার্বেল পাথরের সমাধি। যা অন্যান্য মুঘল সমাধির মত মূলতঃ পারস্যদেশীয় বৈশিষ্ট, যেমন আইওয়ানসহ প্রতিসম ইমারত, একটি ধনুক আকৃতির দরজা, উপরে বড় গম্বুজ রয়েছে। সমাধিটি একটি বর্গাকার বেদিকার উপর দাঁড়িয়ে রয়েছে। ভিত্তি কাঠামোটি বিশাল এবং কয়েক কক্ষবিশিষ্ট। প্রধান কক্ষটিতে মুমতাজ মহল ও শাহজাহানের স্মৃতিফলক বসানো হয়েছে, তাদের কবর রয়েছে এক স্তর নিচে।

ভিত্তিটি আদতে একটি কোণগুলো ভাঙ্গা ঘনক্ষেত্র, প্রতিদিকে প্রায় ৫৫ মিটার (ডানে, মেঝের পরিকল্পনা দেখুন)। লম্বা পাশে একটি বড় পিস্তাক, অথবা বড় ধনুক আকৃতির পথ, আইওয়ানের কাঠামো, সাথে উপরে একই রকমের ধনুক আকৃতির বারান্দা। এই প্রধান ধনুক আকৃতির তোরণ বৃদ্ধি পেয়ে উপরে ইমারতের ছাদের সাথে যুক্ত হয়ে সম্মুখভাগ তৈরি করেছে। তোরণের অপর দিকে, বাড়তি পিস্তালসমূহ উপরে পিছনের দিকে চলে গেছে, পিস্তাকের এই বৈশিষ্টটি কোণার দিকে জায়গায় একইভাবে ব্যবহার করা হয়েছে। নকশাটি সম্পূর্ণভাবে প্রতিসম এবং ইমারতের প্রতিটি দিকেই একই রকম। চারটি মিনার রয়েছে, ভিত্তির প্রতিটি কোণায় একটি করে মিনার, ভাঙ্গা কোণার দিকে মুখ করে রয়েছে।
চিত্র:Tajeve1.jpg
রাতের তাজমহল তার প্রতিসাম্যতা এবং সাদৃশ্য দেখানো হয়েছে
[সম্পাদনা] গম্বুজ
ভিত্তি, গম্বুজ এবং মিনার

সমাধির উপরের মার্বেল পাথরের গম্বুজই সমাধির সবচেয়ে আকর্ষনীয় বৈশিষ্ট। এর আকার প্রায় ইমারতের ভিত্তির আকারের সমান, যা প্রায় ৩৫ মিটার। এর উচ্চতা হওয়ার কারণ গম্বুজটি একটি ৭ মিটার উচ্চতার সিলিন্ডার আকৃতির ড্রাম এর উপরে বসানো।

এর আকৃতির কারণে, এই গম্বুজকে কখনো পেয়াজ গম্বুজ অথবা পেয়ারা গম্বুজ বলেও ডাকা হয়। গম্বুজের উপরের দিক সাজানো হয়েছে একটি পদ্মফুল দিয়ে, যা তার উচ্চতাকে আরও দৃষ্টি গোচড় করে। গম্বুজের উপরে একটি পুরনো সম্ভবত তামা বা কাসার দণ্ড রয়েছে যাতে পারস্যদেশীয় ও হিন্দু ঐতিহ্যবাহী অলঙ্করণ রয়েছে।
গম্বুজের উপর সাজানো দন্ড

বড় গম্বুজটির গুরুত্বের কারণ এর চার কোণায় আরও চারটি ছোট গম্বুজ রয়েছে। ছোট গম্বুজগুলোও দেখতে বড় গম্বুজটির মতই। এদের স্তম্ভগুলো সমাধির ভিত্তি থেকে ছাদ পর্যন্ত উঠে গেছে। ছোট গম্বুজগুলোতেও কাসা বা তামার পুরনো দণ্ড আছে।

লম্বা মোচাকার চূড়া বা গুলদাস্তা ভিত্তি দেয়ালের পাশ দিয়ে উপরে উঠেছে এবং গম্বুজের উচ্চতায় দৃষ্টিগোচর হয়।

পদ্মফুল ছোট গম্বুজ ও গুলদাস্তাতেও রয়েছে।
[সম্পাদনা] চূড়া

বড় গম্বুজের উপর মুকুটের মত একটি পুরনো মোচাকার চূড়া রয়েছে। চূড়াটি ১৮০০ শতকের আগে স্বর্ণের নির্মিত ছিল, কিন্তু বর্তমানে এটি ব্রোঞ্জ দিয়ে তৈরি। এই চূড়াটিই পারস্যদেশীয় এবং হিন্দুদের শোভাবর্ধক উপাদানের মিলনের উৎকৃষ্ট উদাহরণ। চূড়ার উপরের অংশে আছে একটি চাঁদ, যা ইসলামিক উপাদান, এবং চূড়ার শিং তাঁক করা আছে স্বর্গ বা বেহেস্তের দিকে। বড় গম্বুজের উপর চূড়ার চাঁদ এবং তাঁক করা শিং মিলে একটি ঐতিহ্যবাহী চিহ্নের আকার ধারণ করে, যা হিন্দু দেবতা শিব এর চিহ্নের মত।
[সম্পাদনা] মিনার

মিনারগুলোর মূল বেদিকার কোণাগুলোতে রয়েছে- চারটি বড় চৌকি যাদের প্রতিটির উচ্চতা ৪০ মিটারেরও বেশি। মিনারগুলোতেও তাজমহলের প্রতিসমতার ব্যাপারটিই লক্ষ্য করা যায়।

চৌকিগুলো নকশা করা হয়েছে মসজিদের প্রথাগত মিনারের নকশায়, যেখানে মুয়াজ্জিন নামাজের জন্য আযান দেন। প্রতিটি মিনারেরই দুইটি বারান্দা দিয়ে তিনটি সমান উচ্চতায় ভাগ করা হয়েছে। মিনারের একেবারে উপরে শেষ বারান্দা রয়েছে যার উপরে সমাধির ছাতাগুলোর একই রকম একটি ছাতা রয়েছে।

মিনারের ছাতাগুলোতেও একই রকমের কাজ করা হয়েছে যেমনটি করা হয়েছে পদ্মফুলের নকশা করা চূড়াতে। প্রতিটি মিনারই বেদিকার থেকে বাইরের দিকে কিঞ্চিৎ হেলানো আছে যাতে এ মিনার কখনও ভেঙ্গে পড়লেও যেন তা মূল সমাধির উপরে না পড়ে।
[সম্পাদনা] অলঙ্করণ
[সম্পাদনা] পাথরের খোদাই

(সূক্ষ কারিগরি ভাল দেখা যাবে ছবির বড় সংস্করণে -- বড় করে দেখার জন্য ছবিতে ক্লিক করুন)

    জালির চাপ, স্মৃতিস্তম্ভের প্রবেশপথে

    সূক্ষ ছেদ করা কারুকাজ

    কারুকাজ

    কারুকাজ

[সম্পাদনা] নির্মাণ
তাজমহলের মেঝের বিন্যাস

তাজমহল দেয়াল ঘেরা আগ্রা শহরের দক্ষিণ অংশের একটি জমিতে তৈরি করা হয়েছিল যার মালিক ছিলেন মহারাজা জয় শিং। শাহজাহান তাকে আগ্রার মধ্যখানে একটি বিশাল প্রাসাদ দেওয়ার বদলে জমিটি নেন।[৭] তাজমহলের কাজ শুরু হয় সমাধির ভিত্তিপ্রস্তর স্থাপনের মাধ্যমে। প্রায় ৩ একর জায়গাকে খনন করে তাতে আলগা মাটি ফেলায় হয় নদীর ক্ষরণ কমানোর জন্য। সম্পূর্ণ এলাকাকে নদীর পাড় থেকে প্রায় ৫০ মিটার উঁচু করা সমান করা হয়। তাজমহল ৫৫ মিটার লম্বা। সমাধিটি নিজে ব্যাসে ১৮ মিটার এবং উচ্চতায় ২৪ মিটার।
আগ্রার কেল্লা থেকে তাজমহল দেখা যাচ্ছে

সমাধি এলাকায় যেখানে পানি চলে আসে সেখানে পরে কুয়া খনন করা হয়েছিল। যা পরে পাথর ফেলে ভরাট করা হয়েছিল, যা ছিল সমাধি ভিত্তিস্থাপন। [একই গভীরতায় আরও একটি কুয়া খনন করা হয়েছিল সময়ের সাথে সাথে পানির স্তর পরিমাপ করার জন্য।]

বাধা বাঁশ এর বদলে রাজমিস্ত্রিরা তাদের সাধারণ ভারা বাধার নিয়মে সমাধির ভেতরে এবং বাইরে একই রকম ইটের ভারা তৈরি করেন। ভারা এত বড় এবং জটিল ছিল যে তা শ্রমিকদের খুলে সরাতে প্রায় বছর লাগার কথা। উপাখ্যান অনুযায়ী, শাহজাহান ঘোষণা দিয়েছিলেন যে কেউ ভারার ইট নিয়ে যেতে পারবে এবং একরাতের মধ্যে কৃষক, দিনমজুর, চাষীরা ভারাটি সরিয়ে নিয়েছিল।

পনের কিলোমিটারের একটি ঢালু পথ তৈরি করা হয়েছিল নির্মাণের জন্য নির্দিষ্ট স্থানে মার্বেল পাথর ও অন্যান্য মালপত্র নেওয়ার জন্য। সমসাময়িক উৎস থেকে জানা যায়, ২০ ও ৩০টি করে ষাড় একসাথে বেধে বিশেষ ধরনের গরুর গাড়ীতে করে পাথর ঊঠানো হত।

পাথর উঠিয়ে ঠিক উচ্চতায় বসাতে কপিকল ব্যবহার করা হত। গাধা এবং ষাঁড়ের দল কপিকল নাড়াতে শক্তির যোগান দিতো।

নির্মাণকাজের ক্রম ছিল এরকম

    ভিত্তি
    সমাধি
    চারটি মিনার
    মসজিদ এবং জাওয়াব
    প্রবেশ দরজা

ভিত্তি আর সমাধি নির্মাণ করতে সময় লেগেছিল প্রায় ১২ বছর। পুরো এলাকার বাকি অংশগুলো নির্মাণ করতে লেগেছিল আরও ১০ বছর। (যেহেতু চত্বর এলাকাটি কয়েকটি ভাগে নির্মিত হয়েছিল তাই তৎকালীন ইতিহাস লেখকগণ নির্মাণ শেষের বিভিন্ন তারিখ উল্লেখ করেন। যেমন সমাধিটির কাজ শেষ হয়েছিল ১৬৪৩ খ্রিস্টাব্দে, কিন্তু বাকি অংশগুলোর কাজ তখনও চলছিল।)
[সম্পাদনা] জল সঞ্চালন অবকাঠামো

তাজমহলের জন্য পানি বা জল সরবরাহ করা হত একটি জটিল অবকাঠামোর মাধ্যমে। পানি নদী থেকে উঠানো হতো কয়েকটি পুর দিয়ে- দড়ি ও বালটির মাধ্যমে পানি পশু দ্বারা টেনে তোলার এক পদ্ধতি। পানি একটি বড় চৌবাচ্চায় জমা হত, যা আরও আরও ৩০টি পুর দিয়ে উঠিয়ে তাজমহলের মাটির নিচের সরবরাহ চৌবাচ্চায় দেওয়া হতো।

সরবরাহ চৌবাচ্চায় থেকে পানি পৌঁছত আরও তিনটি সহায়ক চৌবাচ্চায়, যা থেকে তাজমহল এলাকায় পাইপ দ্বারা সংযুক্ত ছিল। একটি .২৫ মাটির তৈরি পাইপ প্রায় ১.৫ মিটার মাটির নিচ দিয়ে প্রধান চলার পথ বরাবর নেওয়া হয়েছে। যা চত্বরের মূল চৌবাচ্চাটি পূরণ করে। আরও তামার পাইপ দিয়ে উত্তর-দক্ষিণ দিকে নালার ঝরনাগুলোতে পানি সরবরাহ করা হতো। সহায়ক আরও নালা খনন করা হয়েছিল পুরো বাগানে সেচ দেয়ার জন্য।

ঝরনার পাইপগুলো সরাসরি সরবরাহ পাইপের সাথে যুক্ত ছিল না। এর বদলে, প্রতিটি ঝরনার নিচে একটি করে তামার পাত্র বসানো হয়েছিল। পানিতে প্রথম পাত্রগুলোতে ভরাট হত যাতে প্রতিটি ঝরনায় সমান পানি চাপ প্রয়োগ করা যায়।

পুরগুলো এখন আর অবশিস্ট নেই, কিন্তু অবকাঠামোর অন্যান্য অংশ এখনো আগের মতই আছে।
[সম্পাদনা] কারিগর

তাজমহল কোন একজন ব্যক্তির দ্বারা নকশা করা নয়। এ ধরনের প্রকল্পে অনেক প্রতিভাধর লোকের প্রয়োজন।

বিভিন্ন উৎস থেকে তাজমহল নির্মাণ কাজে যারা অংশ নিয়েছিলেন তাদের বিভিন্ন নাম পাওয়া যায়।

    পারস্যদেশীয় স্থপতি, ওস্তাদ ঈসা; চত্বরের নকশা করার বিশেষ ভূমিকায় অনেক স্থানেই তার নাম পাওয়া যায়।
    পারস্য দেশের (ইরান) বেনারসের 'পুরু'; ফারসি ভাষার এক লেখায় (দেখুন ISBN 964-7483-39-2) তাকে তত্ত্বাবধায়ক স্থপতি হিসেবে উল্লেখ করেছে।
    বড় গম্বুজটির নকশা করেছিলেন ওত্তোমান সাম্রাজ্য থেকে আসা ইসমাইল খাঁন,[৮]যাকে গোলার্ধের প্রথম নকশাকারী এবং সে যুগের একজন প্রধান গম্বুজ নির্মাতা মনে করা হয়।

    কাজিম খাঁন, লাহোরের বাসিন্দা, বড় গম্বুজের চূড়ায় যে স্বর্ণের দণ্ডটি ছিল, তিনি তা গড়েছিলেন।

    চিরঞ্জিলাল, একজন পাথর খোদাইকারক যিনি দিল্লী থেকে এসেছিলেন; প্রধান ভাস্কর ও মোজাইকারক হিসেবে নেওয়া হয়েছিল।

    পারস্যের (সিরাজ, ইরান) আমানত খাঁন, যিনি প্রধান চারুলিপিকর (তার নাম তাজমহলের প্রবেশপথের দরজায় প্রত্যায়িত করা আছে, সেখানে তার নাম পাথরে খোদাই করে লেখা আছে)

    মোহাম্মদ হানিফ রাজমিস্ত্রিদের তত্ত্বাবধায়ক ছিলেন।

    সিরাজ, ইরান থেকে মীর আব্দুল করিম এবং মুক্কারিমাত খাঁন, যারা ব্যবস্থাপনা ও আর্থিক দিকগুলো সামাল দিতেন।

[সম্পাদনা] মালামাল সামগ্রী ও উপাদান

তাজমহল তৈরি হয়েছে সাড়া এশিয়া এবং ভারত থেকে আনা বিভিন্ন উপাদান সামগ্রী দিয়ে। নির্মাণ কাজের সময় ১,০০০ এরও বেশি হাতি ব্যবহার করা হয়েছিল নির্মাণ সামগ্রী বহন করে আনার জন্য। আলো-প্রবাহী অস্বচ্ছ সাদা মার্বেল পাথর আনা হয়েছিল রাজস্থান থেকে, ইয়াশ্‌ব্‌- লাল, হলুদ বা বাদামী রঙের মধ্যম মানের পাথর আনা হয়েছেল পাঞ্জাব থেকে। চীন থেকে আনা হয়েছিল ইয়াশ্‌ম্‌- কঠিন, সাধা, সবুজ পাথর, স্ফটিক টুকরা। তিব্বত থেকে বৈদূর্য সবুজ-নীলাভ (ফিরোজা) রঙের রত্ন এবং আফগানিস্তান থেকে নীলকান্তমণি আনা হয়েছিল। নীলমণি- উজ্জ্বল নীল রত্ন এসেছিল শ্রীলঙ্কা এবং রক্তিমাভাব, খয়েরি বা সাদা রঙের মূল্যবান পাথর এসেছিল আরব থেকে। এ আটাশ ধরনের মহামূল্যবান পাথর সাদা মার্বেল পাথরেরে উপর বসানো রয়েছে।
[সম্পাদনা] খরচ

তৎকালীন নির্মাণ খরচ অনুমান করা কঠিন ও কিছু সমস্যার কারণে তাজমহল নির্মাণে কত খরচ হয়েছিল তার হিসাবে কিছুটা হেরফের দেখা যায়। তাজমহল নির্মাণে তৎকালীন আনুমানিক ৩২মিলিয়ন রুপি খরচ হয়েছিল বলে ধারণা করা হয়।[৯] কিন্তু শ্রমিকের খরচ, নির্মাণে যে সময় লেগেছে এবং ভিন্ন অর্থনৈতিক যুগের কারণে এর মূল্য অনেক, একে অমূল্য বলা হয়।
[সম্পাদনা] ইতিহাস

তাজমহলের নির্মাণ কাজ শেষ হতে না হতেই শাহ জাহান তাঁর পুত্র আওরঙ্গজেব দ্বারা ক্ষমতাচ্যুত ও আগ্রার কেল্লায় গৃহবন্দী হন। কথিত আছে, জীবনের বাকী সময়টুকু শাহ জাহান আগ্রার কেল্লার জানালা দিয়ে তাজমহলের দিকে স্থির দৃষ্টিতে তাকিয়েই কাটিয়েছিলেন। শাহ জাহানের মৃত্যুর পর আওরঙ্গজেব তাঁকে তাজমহলে তাঁর স্ত্রীর পাশে সমাহিত করেন। একমাত্র এ ব্যাপারটিই তাজমহলের নকশার প্রতিসমতা নষ্ট করেছে। ১৯ শতকের শেষ ভাগে তাজমহলের একটি অংশ মেরামতের অভাবে খুব খারাপভাবে নষ্ট হয়। ১৮৫৭ সালের সিপাহী বিপ্লবের সময় ইংরেজ সৈন্যরা তাজমহলের বিকৃতি সাধন করে আর সরকারী কর্মচারীরা বাটালি দিয়ে তাজমহলের দেয়াল থেকে মূল্যবান ও দামী নীলকান্তমণি খুলে নেয়।
যুদ্ধের সময় রক্ষাকারী ভারা

১৯ শতকের শেষ দিকে লর্ড কার্জন তাজমহল পুণঃনির্মাণের একটি বড় প্রকল্প হাতে নেন। প্রকল্পের কাজ ১৯০৮ সালে শেষ হয়। তিনি তাজমহলের ভিতরের মঞ্চে একটি বড় বাতি (যা কায়রো মসজিদে ঝুলানো একটি বাতির অনুকরণে তৈরি করার কথা ছিল কিন্তু তৎকালীন কারিগরেরা ঠিক হুবুহু তৈরি করতে পারেনি ) বসিয়েছিলেন। তখনই বাগানের নকশা পরিবর্তন করে ইংরেজ পার্কের মত করে গড়া হয় যা এখনও রয়েছে।

বিংশ শতাব্দিতে তাজমহলের ভাল রক্ষণাবেক্ষণ হয়। ১৯৪২ সালে যখন জার্মান বিমান বাহিনী এবং পরে জাপানি বিমান বাহিনী দ্বারা আকাশপথে হামলা চালায় তৎকালীন সরকার তখন তাজমহল রক্ষার জন্য এর উপর একটি ভারা তৈরি করেছিল (ছবি দেখুন)। ১৯৬৫ এবং ১৯৭১ সালে ভারত-পাকিস্তানের যুদ্ধের সময় তাজমহলকে ভারা দিয়ে ঢেকে দেওয়া হয়েছিল যাতে বিমান চালকদের ভ্রম তৈরি করে।

তাজমহল সম্প্রতি যে হুমকির মুখে পরেছে তা হল যমুনা নদীর তীরের পরিবেশ দূষণ। সাথে আছে মাথুরাতে তেল পরিশোধনাগারের কারণে সৃষ্ট এসিড বৃষ্টি (যা ভারতী উচ্চ আদালত নিষিদ্ধ ঘোষণা করেছে)।

১৯৮৩ সালে তাজমহল ইউনেস্কো বিশ্ব ঐতিহ্যবাহী স্থাপনা হিসেবে তালিকাভুক্ত করা হয়।
[সম্পাদনা] পর্যটনকেন্দ্র

নির্মাণের পর থেকেই তাজমহল বহু পর্যটককে আকর্ষিত করেছে। এমনকি তাজমহলের দক্ষিণ পাশে ছোট শহর তাজ গঞ্জি বা মুমতাজাবাদ আসলে গড়ে তোলা হয়েছিল পর্যটকদের জন্য সরাইখানা ও বাজার তৈরির উদ্দেশ্যে যাতে পর্যটক এবং কারিগরদের চাহিদা পূরণ হয়।[১০]

বর্তমানে, তাজমহলে ২ থেকে ৩ মিলিয়ন পর্যটক আসে যার মধ্যে ২,০০,০০০ পর্যটক বিদেশী, যা ভারতের সবচেয়ে জনপ্রিয় পর্যটনকেন্দ্র। সবচেয়ে বেশি পর্যটক আসে ঠান্ডা মৌসুমে অক্টোবর, নভেম্বর ও ফেব্রুয়ারি মাসে। বায়ূ দূষণকারী যানবাহন তাজমহলের কাছে আসা নিষিদ্ধ। তাই, পর্যটকদের গাড়ি রাখার স্থান থেকে পায়ে হেঁটে অথবা বৈদুতিক বাসে করে তাজমহলে আসতে হয়। খাওয়াসপুরাগুলো পর্যটকদের জন্য পুণরায় চালু করা হয়েছে।







তাজমহল বাংলাদেশ, বাংলাদেশের রাজধানী ঢাকা থেকে ১০ মাইল পূর্বে সোনারগাঁওয়ে অবস্থিত। এটি প্রকৃত তাজমহলের (ভারতের আগ্রায় অবস্থিত একটি মুঘল নিদর্শন। এটি ব্যক্তিমালিকানাধীন এবং তথ্যানুসারে এটি তৈরী করতে মাত্র ৫ বছর এবং USD ৫৮ মিলিয়ন$ খরচ হয়েছে। তাজমহল বাংলাদেশের মালিক আহসানুল্লাহ মনি একজন ধনবান চলচিত্র নির্মাতা। তিনি জানান এই তাজমহলের রেপ্লিকাটি তৈরী করা হয়েছে যেন তার দেশের দরিদ্র মানুষ যাদের ভারত গিয়ে প্রকৃত নিদর্শন দেখার সামর্থ নেই তারা যেন তাজমহল দেখার স্বপ্ন পূরন করতে পারেন নিজের দেশে থেকেই।[১]
তাজমহলের এই রেপ্লিকা সৃষ্টির ঘটনায় ভারত ক্ষুব্ধ হয় বাংলাদেশে অবস্থিত ভারতীয় দূতাবাস থেকে জানানো হয় আহসানুল্লাহ মনিকে প্রকৃত তাজমহলের (৩০০ বছরের ও বেশী পুরোনো) মেধাস্বত্ব লংঘন করার দায়ে অভিযুক্ত করা হবে।[২]
মনি দাবি করেছেন তিনি মার্বেল পাথর আমদানি করেছেন ইতালী থেকে, হীরা আমদানি করেছেন বেলজিয়াম থেকে এবং প্রায় ১৬০ কিলোগ্রাম ব্রোঞ্জ আমদানি করেছেন গম্বুজের জন্য, যদিও কিছু মানুষ দাবী করেন রেপ্লিকাটি সম্পূর্ন নয় এবং দাবিকৃত উপকরন দিয়ে তৈরী করা হয়নি।[৩][৪]
সূচিপত্র
 [আড়ালে রাখো] 

    ১ অভ্যর্থনা
    ২ আরো দেখুন
    ৩ তথ্যসূত্র
    ৪ বহিঃসংযোগ

[সম্পাদনা] অভ্যর্থনা

স্থাপনাটি বিবিসি[৫], স্কাই[৬], রয়টার্স[৭], ভয়েস অফ আমেরিকা[৮], হিন্দুস্তান টাইমস[৯], দি টাইমস[১০], গার্ডিয়ান[১১] সহ বিভিন্ন খবরের চ্যানেল, পত্রিকা ও ওয়েবপেইজ এ প্রকাশিত হয়েছে। এছাড়াও বিভিন্ন সামাজিক যোগাযোগের ওয়েবসাইট ও ব্লগে স্থাপনাটি সম্পর্কে বিস্তারিত আলোচনা ও বিতর্ক অনুষ্ঠিত হয়।







তাজহাট রাজবাড়ী বা তাজহাট জমিদারবাড়ী বাংলাদেশের রংপুর শহরের অদূরে তাজহাটে অবস্থিত একটি ঐতিহাসিক প্রাসাদ যা এখন একটি জাদুঘর হিসেবে ব্যবহৃত হচ্ছে। রংপুরের পর্যটকদের কাছে এটি একটি আকর্ষণীয় স্থান। রাজবাড়ীটি রংপুর শহর থেকে দক্ষিণ-পূর্ব দিকে ৩ কিলোমিটার দূরে অবস্থিত।
সূচিপত্র
 [আড়ালে রাখো] 

    ১ ইতিহাস
    ২ গঠনশৈলী
    ৩ পাদটীকা ও তথ্যসূত্র
    ৪ চিত্রমালা

[সম্পাদনা] ইতিহাস

প্রাসাদটি বিংশ শতাব্দীর শুরুর দিকে মহারাজা কুমার গোপাল লাল রায় নির্মাণ করেন। মহারাজা গোপাল রায় ছিলেন হিন্দু এবং পেশায় ছিলেন একজন স্বর্ণকার। কথিত আছে, তার মনমুগ্ধকর 'তাজ' বা মুকুটের কারণেই এ এলাকা তাজহাট নামে অভিহিত হয়ে আসছে।

১৯৮৪ থেকে ১৯৯১ খ্রিস্টাব্দ পর্যন্ত প্রাসাদটি ব্যবহৃত হয় রংপুর হাইকোর্ট, বাংলাদেশ সুপ্রীম কোর্টের একটি শাখা বা বেঞ্চ হিসেবে।[১] ১৯৯৫ খ্রিস্টাব্দে বাংলাদেশ সরকারের প্রত্নতত্ত্ব বিভাগ প্রাসাদটিকে একটি সংরক্ষিত স্থাপনা তথা স্থাপত্য হিসেবে ঘোষণা করে। বাংলাদেশ সরকার এ স্থাপস্ত্যের ঐতিহাসিক গুরুত্ব অনুধাবনে করতঃ ২০০৫ খ্রিস্টাব্দে রংপুর জাদুঘরকে সরিয়ে এ প্রসাদের দ্বিতীয় তলায় নিয়ে আসে।

মার্বেলের সিঁড়ি বেয়ে জাদুঘরে উঠলেই রয়েছে বেশ কয়েকটি প্রদর্শনী কক্ষ যাতে রয়েছে দশম ও একাদশ শতাব্দীর টেরাকোটা শিল্পকর্ম। এখানে রয়েছে সংস্কৃত এবং আরবি ভাষায় লেখা বেশ কিছু প্রাচীন পাণ্ডুলিপি। এর মধ্যে রয়েছে মুঘল সম্রাট আওরাঙ্গজেবের সময়ের কুরআন সহ মহাভারত ও রামায়ণ। পেছনের ঘরে রয়েছে বেশ কয়েকটা কাল পাথরের হিন্দু দেবতা বিষ্ণুর প্রতিকৃতি। কিন্তু জাদুঘরের ভিতরে ছবি তোলার নিষেধাজ্ঞা রয়েছে।

প্রাসাদ চত্বরে রয়েছে বিশাল খালি মাঠ, গাছের সারি এবং প্রাসাদের দুই পাশে রয়েছে দুইটি পুকুর। জাদুঘরে নির্দিষ্ট প্রবেশ মূল্য পরিশোধ করে প্রবেশ করা যায়। প্রাসাদ চত্ত্বরে গাড়ি নিয়ে ঢুকতে চাইলে গাড়ীর জন্যও নির্দিষ্ট ফি দিতে হবে।
[সম্পাদনা] গঠনশৈলী

প্রাসাদটি প্রায় ২১০ ফুটের মত প্রশস্ত ও চার তলার সমান উঁচু। এর গঠনশৈলী প্রাচীন মুঘল স্থাপত্য থেকে অনুপ্রাণিত বলে মনে করা হয় যার প্রমাণ মেলে মধ্যভাগে বিশাল একটি গম্বুজ ও দুই পাশে তার ছড়িয়ে যাওয়া দালানগুলোর একটা মসজিদের অবয়ব থেকে। তবে রাজবাড়ী যেই দিক থেকে বাংলাদেশের অন্য সকল প্রাসাদের থেকে আলাদা তা হল এর সিঁড়িগুলো। সর্বমোট ৩১ টি সিড়ি আছে যার প্রতিটাই ইতালীয় ঘরানার মার্বেল পাথরে তৈরী। সিঁড়ি থেকে উঠে জাদুঘর পর্যন্ত মেঝের পুরোটাও একই পাথরে তৈরী। রাজবাড়ীর পশ্চাৎভাগে গুপ্ত সিঁড়ি রয়েছে। এই গুপ্ত সিঁড়ি কোন একটি সুড়ংগের সাথে যুক্ত যা সরাসরি ঘাঘট নদীর সাথে যুক্ত এমন একটা জনশ্রুতি শোনা যায় তবে সিড়ি টা এখন নিরাপত্তা জনিত কারণে বন্ধ করে দেওয়া হয়েছে। প্রাসাদের সুন্দর ফোয়ারাটি কালের বিবর্তনে শ্বেতশুভ্র মার্বেল ও তার সবুজাভ নকশা কিছুটা মলিন হলেও এখনো এর জৌলুষ বুঝা যায়। কথিত আছে রাণীর জন্যেই বিশেষ ক'রে এটি নির্মাণ করা হয়েছিল।







তারা মসজিদ পুরানো ঢাকার আরমানিটোলায় আবুল খয়রাত সড়কে অবস্থিত। সাদা মার্বেলের গম্বুজের ওপর নীলরঙা তারায় খচিত এ মসজিদ নির্মিত হয় আঠারো শতকের প্রথম দিকে। মসজিদের গায়ে এর নির্মাণ-তারিখ খোদাই করা ছিল না। জানা যায়, আঠারো শতকে ঢাকার 'মহল্লা আলে আবু সাঈয়ীদ'-এ (পরে যার নাম আরমানিটোলা হয়) আসেন জমিদার মির্জা গোলাম পীর। ঢাকার ধণাঢ্য ব্যক্তি মীর আবু সাঈয়ীদের নাতি ছিলেন তিনি। মির্জা গোলাম পীর এ মসজিদ নির্মাণ করেন। ‌মির্জা সাহেবের মসজিদ হিসেবে এটি তখন বেশ পরিচিতি পায়। ১৮৬০ সালে মারা যান মির্জা গোলাম পীর। পরে, ১৯২৬ সালে, ঢাকার তৎকালীন স্থানীয় ব্যবসায়ী, আলী জান বেপারী মসজিদটির সংস্কার করেন। সে সময় জাপানের রঙিন চিনি-টিকরি পদার্থ ব্যবহৃত হয় মসজিদটির মোজাইক কারুকাজে।

মোঘল স্থাপত্য শৈলীর প্রভাব রয়েছে এ মসজিদে। ঢাকার কসাইটুলীর মসজিদেও এ ধরনের বৈশিষ্ট্য লক্ষ্য করা যায়। উল্লেখ্য, দিল্লি, আগ্রা ও লাহোরের সতের শতকে নির্মিত স্থাপত্যকর্মের ছাপ পড়ে মোঘল স্থাপত্য শৈলীতে।
তারা মসজিদ বারান্দা

মির্জা গোলামের সময় মসজিদটি ছিল তিন গম্বুজঅলা, দৈর্ঘ্যে ৩৩ ফুট (১০.০৬ মিটার) আর প্রস্থে ১২ ফুট (৪.০৪ মিটার)। আলী জানের সংস্কারের সময়, ১৯২৬ সালে, মসজিদের পূর্ব দিকে একটি বারান্দা বাড়ানো হয়। ১৯৮৭ সালে তিন গম্বুজ থেকে পাঁচ গম্বুজ করা হয়। পুরনো একটি মেহরাব ভেঙে দুটো গম্বুজ আর তিনটি নতুন মেহরাব বানানো হয়।

মসজিদের বতর্মান দৈর্ঘ্য ৭০ ফুট (২১.৩৪ মিটার), প্রস্থ ২৬ ফুট (৭.৯৮ মিটার)।






তারাপীঠ পশ্চিমবঙ্গের বীরভূম জেলার রামপুরহাট শহরের কাছে অবস্থিত একটি ক্ষুদ্র মন্দির নগরী। এই শহর তান্ত্রিক দেবী তারার মন্দির ও মন্দির-সংলগ্ন শ্মশানক্ষেত্রের জন্য বিখ্যাত। হিন্দুদের বিশ্বাসে, এই মন্দির ও শ্মশান একটি পবিত্র তীর্থক্ষেত্র। এই মন্দির শাক্তধর্মের পবিত্র একান্ন একান্ন সতীপীঠের অন্যতম। এই স্থানটির নামও এখানকার ঐতিহ্যবাহী তারা আরাধনার সঙ্গে যুক্ত।[১][২][৩][৪]

তারাপীঠ এখানকার "পাগলা সন্ন্যাসী" বামাক্ষ্যাপার জন্যও প্রসিদ্ধ। বামাক্ষেপা এই মন্দিরে পূজা করতেন এবং মন্দির-সংলগ্ন শ্মশানক্ষেত্রে কৈলাসপতি বাবা নামে এক তান্ত্রিকের কাছে তন্ত্রসাধনা করতেন। বামাক্ষ্যাপা তারা দেবীর পূজাতেই জীবন উৎসর্গ করেছিলেন। মন্দিরের অদূরেই তাঁর আশ্রম অবস্থিত।[৫]
সূচিপত্র
 [আড়ালে রাখো] 

    ১ ভূগোল
    ২ কিংবদন্তি ও গুরুত্ব
    ৩ তারাপীঠ মন্দির
    ৪ শ্মশানঘাট
    ৫ বামাক্ষ্যাপা
    ৬ পাদটীকা
    ৭ গ্রন্থপঞ্জি
    ৮ বহিঃসংযোগ
    ৯ অতিরিক্ত পাঠ

[সম্পাদনা] ভূগোল

তারাপীঠ বীরভূম জেলার মারগ্রাম থানার অধীনস্থ সাহাপুর গ্রাম পঞ্চায়েতের একটি ছোটো গ্রাম ([http://toolserver.org/~geohack/geohack.php?pagename=%E0%A6%A4%E0%A6%BE%E0%A6%B0%E0%A6%BE%E0%A6%AA%E0%A7%80%E0%A6%A0&params=24.11_N_87.80_E_ 24.11°N 87.8°E])। এটি দ্বারকা নদীর তীরে অবস্থিত।[৬] প্লাবন সমভূমির সবুজ ধানক্ষেতের মধ্যে এই তীর্থস্থান অবস্থিত। কিছুকাল আগেও বাংলার সাধারণ মাটির বাড়ি আর মেছোপুকুরে ভরা গ্রামের থেকে তারাপীঠের খুব একটা পার্থক্য ছিল না।[৭] বর্তমানে অবশ্য তীর্থমাহাত্ম্যের কারণে প্রচুর জনসমাগম হওয়ায় গ্রামটি ছোটোখাটো শহরের আকার নিয়েছে। জেলার রামপুরহাট মহকুমার সদর রামপুরহাট শহর থেকে ছয় কিলোমিটার দূরে তারাপীঠ অবস্থিত। রামপুরহাট ও চাকপাড়ার 'তারাপীঠ রোড' রেল স্টেশনদুটি তারাপীঠের নিকটতম রেল স্টেশন।[১]
[সম্পাদনা] কিংবদন্তি ও গুরুত্ব

তারাপীঠ মন্দিরের উৎস ও তীর্থমাহাত্ম্য সম্পর্কে একাধিক কিংবদন্তি লোকমুখে প্রচারিত হয়ে থাকে। এগুলির মধ্যে একটি গুরুত্বপূর্ণ কিংবদন্তি হল "শক্তিপীঠ" ধারণাটির সঙ্গে যুক্ত পৌরাণিক কাহিনিটি। শিবের স্ত্রী সতী তাঁর পিতা দক্ষের "শিবহীন" যজ্ঞ সম্পাদনার ঘটনায় অপমানিত বোধ করে। স্বামীনিন্দা সহ্য করতে না পেরে তিনি যজ্ঞস্থলেই আত্মাহুতি দেন। এই ঘটনায় শিব ক্রুদ্ধ হয়ে সতীর দেহ কাঁধে নিয়ে প্রলয়নৃত্য শুরু করেন। তখন বিষ্ণ শিবের ক্রোধ শান্ত করতে সুদর্শন চক্র দ্বারা সতীর দেহ খণ্ডবিখণ্ড করে দেন। সতীর দেহ একান্নটি খণ্ডে ছিন্ন হয়ে পৃথিবীর নানা স্থানে পতিত হয়। এইসকল স্থান "শক্তিপীঠ" নামে প্রসিদ্ধি লাভ করে। পশ্চিমবঙ্গেও এই রকম একাধিক শক্তিপীঠ অবস্থিত। এগুলির মধ্যে সর্বাপেক্ষা গুরুত্বপূর্ণ পীঠ হল কালীঘাট ও তারাপীঠ।[২][৩] সতীর তৃতীয় নয়ন বা নয়নতারা তারাপুর বা তারাপীঠ গ্রামে পড়ে এবং প্রস্তরীভূত হয়ে যায়।[৮] ঋষি বশিষ্ঠ প্রথম এই রূপটি দেখতে পান এবং সতীকে তারা রূপে পূজা করেন। অপর একটি কিংবদন্তি অনুসারে: সমুদ্র মন্থনের সময় উত্থিত হলাহল বিষ পান করার পর বিষের জ্বালায় শিবের কণ্ঠ জ্বলতে শুরু করে। এই সময় তারাদেবী শিবকে আপন স্তন্য পান করিয়ে তাঁর জ্বালা নিবারণ করেন। স্থানীয় কিংবদন্তী অনুসারে, বশিষ্ঠ তারাপীঠ নামে প্রসিদ্ধ এই তীর্থে দেবী সতীর পূজা শুরু করেন।[১][৯] পীঠস্থানগুলির মধ্যে তারাপীঠ একটি "সিদ্ধপীঠ", অর্থাৎ এখানে সাধনা করলে সাধক জ্ঞান, আনন্দ ও সিদ্ধি বা অলৌকিক ক্ষমতা প্রাপ্ত হন।[১০]

লোকমুখে প্রচারিত একটি কিংবদন্তী অনুসারে, বশিষ্ঠ এখানে তারাদেবীর তপস্যা করেছিলেন। কিন্তু তিনি অসফল হন। তখন তিনি তিব্বতে গিয়ে বিষ্ণুর অবতার বুদ্ধের সঙ্গে সাক্ষাৎ করেন। বুদ্ধ তাঁকে বামমার্গে মদ্যমাংসাদি পঞ্চমকার সহ তারাদেবীর পূজা করতে বলেন। এই সময় বুদ্ধ ধ্যানযোগে জানতে পারেন মন্দিরে তারামূর্তি প্রতিষ্ঠা করে পূজার করার আদর্শ স্থান হল তারাপীঠ। বুদ্ধের উপদেশক্রমে বশিষ্ঠ তারাপীঠে এসে ৩ লক্ষ বার তারা মন্ত্র জপ করেন। তারাদেবী প্রীত হয়ে বশিষ্ঠের সম্মুখে উপস্থিত হন। বশিষ্ঠ দেবীকে অনুরোধ করেন বুদ্ধ যে শিশু শিবকে স্তন্যপানরতা তারাদেবীকে ধ্যানে দেখেছিলেন, দেবী যেন সেই রূপেই তাঁকে দর্শন দেন। দেবী সেই রূপেই বশিষ্ঠকে দর্শন দেন এবং এই রূপটি প্রস্তরীভূত হয়। সেই থেকে তারাপীঠ মন্দিরে শিশু শিবকে স্তন্যপানরতা মূর্তিতে দেবী তারা পূজিত হয়ে আসছেন।[৯][১১]

শাক্তধর্মের তারাপীঠ ও বৈষ্ণবধর্মের নবদ্বীপ বাঙালি হিন্দুদের নিকট সর্বাধিক গুরুত্বপূর্ণ তীর্থ রূপে পরিগণিত হয়।[১০]
[সম্পাদনা] তারাপীঠ মন্দির
তারাপীঠের তারার প্রতিমূর্তি, দক্ষিণ কলকাতার বেহালার একটি কালীপূজা মণ্ডপে

তারাপীঠ মন্দিরটি গ্রাম বাংলার যে কোনো মধ্যম আকারের মন্দিরেরই অনুরূপ। কিন্তু তা সত্ত্বেও এত বৃহৎ একটি তীর্থক্ষেত্রে হিসেবে এই মন্দিরের বিকাশের কারণ হল "মন্দির-সংক্রান্ত কিংবদন্তি, পশুবলি সহ এই মন্দিরের পূজাপদ্ধতি, এখানে গেয় ভক্তিগীতিসমূহ, স্থানীয় জলাশয়গুলির অতিলৌকিক ক্ষমতা সম্পর্কে লোকবিশ্বাস, এবং শ্মশানক্ষেত্রের অধিবাসী ও সেখানকার সাধনপদ্ধতি।"[১২]

মন্দিরটি লাল ইঁটে নির্মিত। এর ভিতের দেওয়াল বেশ মোটা। উপরিভাগে শিখর পর্যন্ত একাধিক ধনুকাকৃতি খিলান উঠেছে। মন্দিরের গর্ভগৃহে দেবীমূর্তি সংস্থাপিত। শিশু শিবকে স্তন্যপানরতা তারার মূল প্রস্তরমূর্তিটি একটি তিন ফুট উঁচু ধাতব মূর্তির মধ্যে রাখা থাকে। দর্শনার্থীরা সাধারণত ধাতব মূর্তিটিই দর্শন করে থাকেন। এই মূর্তিটি তারা দেবীর ভীষণা চতুর্ভূজা, মুণ্ডমালাধারিণী এবং লোলজিহ্বা মূর্তি। এলোকেশী দেবীর মস্তকে রৌপ্যমুকুট থাকে। বহির্মূর্তিটি সাধারণট শাড়ি-জড়ানো অবস্থায় গাঁদা ফুলের মালায় ঢাকা অবস্থায় থাকে। মূর্তির মাথার উপরে থাকে একটি রুপোর ছাতা। মূর্তিটির কপালে সিঁদুর লেপা থাকে। পুরোহিতেরা সেই সিঁদুরের টীকা পরিয়ে দেন দর্শনার্থীদের। ভক্তরা নারকে, কলা বা রেশমি শাড়ি দিয়ে দেবীর পূজা দেন।[১৩][১৪] তারাদেবীর মূল মূর্তিটিকে "তারার কোমল রূপের একটি নাটকীয় হিন্দু প্রতিমা" বলে অভিহিত করা হয়েছে।[৯]

ভক্তেরা মন্দিরে প্রবেশের পূর্বে মন্দির-সংলগ্ন পবিত্র জলাশয়ে স্নান করেন। তারপর মন্দিরে প্রবেশ করে পূজা দেন। লোকবিশ্বাস অনুযায়ী, এই জলাশয়ের জলে আরোগ্যক্ষমতা বিদ্যমান।[১৫][১৫] মন্দিরের রোজই পশুবলি হয়ে থাকে। ভক্তেরা এই মন্দিরে ছাগ বলি দিয়ে থাকেন। বলির পূর্বে ছাগটিকে পবিত্র জলাশয়ে স্নান করানো হয়। বলিদাতা নিজেও স্নান করে পবিত্র হন। ছাগটিকে হাঁড়িকাঠে খড়্গের এক কোপে বলি দেওয়া হয়। বলির পর ছাগটির রক্ত সংগ্রহ করে দেবীকে নিবেদন করা হয়। ভক্তেরা এই রক্তের তিলকও কপালে আঁকেন।[১৪]
[সম্পাদনা] শ্মশানঘাট
কথিত আছে, তারাপীঠের শ্মশানক্ষেত্রে দেবীর অধিষ্ঠান।

শহরের এক কোণে নদীর ধারে ঘন অরণ্য বেষ্টিত তারাপীঠ শ্মশানটি অবস্থিত। শ্মশানটি লোকালয় থেকে দূরে। তারাপীঠের শ্মশানটি শক্তিপীঠের একটি অবিচ্ছেদ্য অংশ। লোকবিশ্বাস অনুযায়ী, তারা দেবীকে শ্মশানের অন্ধকারে বলিপ্রদত্ত ছাগের রক্ত পান করতে দেখা যায়।[১৬]

তন্ত্রসাধকরা বিশ্বাস করেন নরকঙ্কাল ও শ্মশানক্ষেত্র তারা দেবীর বিশেষ প্রিয়। দেবীর যে সকল চিত্র আঁকা হয়ে থাকে, তাতে তাঁকে শ্মশানক্ষেত্রনিবাসিনী রূপেই দেখানো হয়। এই কারণে তন্ত্রসাধকেরা শ্মশানক্ষেত্রকেই তাঁদের সাধনস্থল হিসেবে বেছে নেন। অনেক সাধুই পাকাপাকিভাবে এখানে বাস করেন।[১৭][১৮] শ্মশানে অনেক জটাধারী ভষ্মমাখা সাধু দেখা যায়। তাঁরা বটবৃক্ষের তলায় নিজেদের কুটির সৃজন করে বাস করেন। এই সব কুটিরের মাটির দেওয়ালে তাঁরা সিঁদুরমাখানো নরকপাল গ্রথিত করে রাখেন। কুটিরের দেওয়ালে শোভা পায় গাঁদার মালায় শোভিত হিন্দু দেবী ও তারাপীঠের সন্তদের ছবি। কুটিরের প্রবেশ পথের কাছে অনেক সময়েই মাল্যভূষিত ত্রিশূল ও নরকপাল রেখে দেওয়া হয়। তন্ত্রসাধনায় মানুষ ছাড়াও সাপ, ব্যাং, শিয়াল ও খরগোসের করোটি প্রয়োজন হয়। এগুলির পাশপাশি সাপের খোলসও কুটিরে রাখা থাকে। ভাল নরকপাল পূজা ও মদ্যপানের জন্য ব্যবহৃত হয়। কুমারী মেয়ে ও আত্মহত্যাকারী ব্যক্তিদের মাথার খুলির অলৌকিক ক্ষমতায় বিশ্বাস করা হয়।[১৮]
[সম্পাদনা] বামাক্ষ্যাপা
উনিশ শতকের তান্ত্রিক সাধক বামাক্ষ্যাপা

তারাপীঠের সর্বাধিক প্রসিদ্ধ সাধক হলেন বামাক্ষ্যাপা (১৮৪৩-১৯১১)। মন্দিরের নিকটেই তাঁর আশ্রম ছিল।[১৭] বামাক্ষ্যাপা ছিলেন তারাদেবীর একনিষ্ঠ ভক্ত। তিনি মন্দিরে পূজা করতেন এবং শ্মশানে সাধনা করতেন।[১৭] তিনি ছিলেন উনিশ শতকের অপর প্রসিদ্ধ কালীভক্ত রামকৃষ্ণ পরমহংসের সমসাময়িক। অল্প বয়সেই তিনি গৃহত্যাগ করেন এবং কৈলাসপতি বাবার সান্নিধ্যে তন্ত্রসাধনা শুরু করেন। পরে তিনি সমগ্র তারাপীঠের প্রধান ধর্মীয় ব্যক্তিত্ব হয়ে উঠেছিলেন। ভক্তেরা তাঁর কাছে আশীর্বাদ বা আরোগ্য প্রার্থনা করতে আসত। কেউ কেউ আবার শুধুই তাঁকে দর্শন করতে আসত। তিনি মন্দিরের নিয়ম মানতেন না। একবার নৈবেদ্য নিবেদনের পূর্বে খেয়ে ফেলে তিনি পুরোহিতদের রোষ দৃষ্টিতে পড়েছিলেন। শোনা যায়, এরপর তারাদেবী নাটোরের মহারানিকে স্বপ্নে দেখা দিয়ে দেবীর পুত্র বামাক্ষ্যাপাকে প্রথমে ভোজন করাতে আদেশ দেন। এরপর থেকে মন্দিরে দেবীকে নৈবেদ্য নিবেদনের পূর্বে বামাক্ষ্যাপাকে ভোজন করানো হত এবং কেউ তাঁকে বাধা দিতেন না।[৫] কথিত আছে, তারাদেবী শ্মশানক্ষেত্রে ভীষণা বেশে বামাক্ষ্যাপাকে দর্শন দিয়ে তাঁকে স্তন্যপান করিয়েছিলেন






তাহেরপুর মন্দির বাংলাদেশের রাজশাহীর তাহেরপুরে অবস্থিত একটি প্রাচীন মন্দির। তাহেরপুরের রাজা কংস নারায়ণ রায় বাহাদুর ১৪৮০ খ্রিস্টাব্দে (৮৮৭ বঙ্গাব্দ) এ মন্দিরটি প্রতিষ্ঠা করেন। কথিত আছে মন্দিরটি অসুরের অশুভ প্রভাব থেকে মুক্তির লক্ষে মন্দিরটি প্রতিষ্টা করা হয়েছিল এবং এর পর থেকে এ উপমহাদেশে সার্বজনীন শারদীয় দূর্গাউৎসবের শুরু।





তিকাল (ইৎসা মায়া: Tik'al তিক'আল্‌ অর্থাৎ "কণ্ঠস্বরের জায়গা") হল প্রাচীন মায়া সভ্যতার সর্ববৃহৎ ধ্বংসাবশেষ শহর। বর্তমানে উত্তর গুয়াতেমালার পেতেন বাসিনে এটি অবস্থিত। এল পেটেন বিভাগে অবস্থিত, গুয়াতেমালার তিকালের জাতীয় পার্কের অংশ। ১৯৭৯ সালে এই স্থানটিকে জাতিসংঘ শিক্ষা, বিজ্ঞান ও সংস্কৃতি সংস্থা (ইউনেস্কো) পৃথিবীর ঐতিহ্য স্থান হিসেবে ঘোষণা করা হয়েছিল এবং বর্তমানে এটি একটি জনপ্রিয় পর্যটক কেন্দ্র। তিকালের সবচেয়ে কাছে শহরগুলো হল ফ্লোরেস এবং সান্তা এলেনা, প্রায় ৬৪ কিলোমিটার (৪০ মাইল) দক্ষিণপশ্চিমে অবস্থিত।

তিকাল ছিল প্রাচীন মায়া সভ্যতার রাজধানী এবং সর্বাপেক্ষা ক্ষমতাশালী রাজ্যের একটি। যদিও তিকালের স্মৃতিসৌধ স্থাপত্যর বয়স খ্রীষ্টপূর্ব ৪র্থ শতাব্দী পৌঁছ, কিন্তু তার প্রাচীন সময় কালের প্রায় ২০০ থেকে ৯০০ খ্রীষ্টাব্দ ধরা হয়। এই সময়টি, পুরো মধ্য আমেরিকা এলাকার জুড়ে মায়া অঞ্চলের রাজনৈতিকভাবে, অর্থনৈতিকভাবে এবং সৈন্য বাহিনী দ্বারা প্রভাব বিস্তার করে, যেমন কেন্দ্রীয় মেক্সিকানের মধ্যে তেওতিউয়াকান প্রভাব বিস্তার করেছিল। প্রমাণিত হয় যে, ৪র্থ খ্রীষ্টাব্দে তেওতিউয়াকানের দ্বারা তিকাল জয় করা হয়েছিল[১]। প্রাচীন কালের শেষে দিকে, নতুন কোনও গুরুত্বপূর্ণ স্মৃতিসৌধ তিকালতে নির্মাণ করা হয়নি ববং অভিজাত প্রাসাদগুলোকে পোড়ানো হয়েছিল।
[সম্পাদনা] শাসনকর্তা

    মূল নিবন্ধ: তিকালের শাসনকর্তারা

তিকালের রাজবংশীয় লাইন, খ্রীষ্টাব্দ ১ম শতাব্দীর আগে থেকে হিসেব করা হয়েছে, ৮০০ বছর বিস্তারে অন্তত ৩৩ শাসনকর্তা অন্তর্ভুক্ত করেছিল।[২]
নাম (অথবা ডাকনাম)[৩][৪] 	শাসন কাল 	রাজবংশীয়
উত্তরাধিকারী 	বিকল্প নাম
Yax Ehb' Xook 	সি. ৯০ 	১ 	Yax Moch Xok, Yax Chakte'l Xok, প্রথম ফাঁসিকাঠ শারর্ক[৫]
Foliated জাগুয়ার 	সি. ২৯২ 	 ? 	–
Animal Headdress 	 ? 	১০? 	Kinich Ehb'?
Siyaj Chan K'awiil I 	সি. ৩০৭ 	১১ 	–
Lady Une' B'alam 	সি. ৩১৭ 	১২? 	–
K'inich Muwaan Jol I 	 ? –৩৫৯ 	১৩ 	Mahk'ina Bird Skull, Feather Skull
Chak Tok Ich'aak I 	৩৬০–৩৭৮ 	১৪ 	জাগুয়ারের থাবা, বিরাট থাবা, বিরাট জাগুয়ারের থাবা
Yax Nuun Ayiin I 	৩৭৯ –৪০৪? 	১৫ 	Curl Snout, Curl Nose
Siyaj Chan K'awiil II 	৪১১–৪৫৬ 	১৬ 	ঝোড়ো আকাশ, বামন ফাটল আকাশ
কান চিটাম 	৪৫৮–সি. ৪৮৬ 	১৭ 	Kan Boar, K'an Ak
চাক টোক ইছ'আক II 	সি. ৪৮৬–৫০৮ 	১৮ 	Jaguar Paw II, Jaguar Paw Skull
তিকালের মহিলা 	ক্যালোওমতে' বা'লাম 	সি. ৫১১–৫২৭+ 	১৯ 	Curl Head
পাখির নখ 	 ? 	২০? 	পশু-পাখির মাথার খুলি I
Wak Chan K'awiil 	৫৩৭?–৫৬২ 	২১ 	জোড়া পাখি
পশু-পাখির মাথার খুলি 	সি. ৫৯৩–৬২৮ 	২২ 	–
K'inich Muwaan Jol II 	সি. ৬২৮–৬৫০ 	২৩ অথবা ২৪ 	–
Nuun Ujol Chaak 	সি. ৬৫০–৬৭৯ 	২৫ 	সিল্ড স্কল, নুন বাক চাক
জাসাও চান কা'উইওল I 	৬৮২–৭৩৪ 	২৬ 	শাসনকর্তা এ, আহ কাকাও
Yik'in Chan K'awiil 	৭৩৪–সি. ৭৬৬ 	২৭ 	শাসনকর্তা বি, Yaxkin Caan Chac, সূর্য আকাশ বৃষ্টি
শাসনকর্তা ২৮ 	সি. ৭৬৬–৭৬৮ 	২৮ 	–
ইয়াক্স নুউন আয়িইন II 	৭৬৮–সি. ৭৯৪ 	২৯ 	–
Nuun Ujol K'inich 	সি. ৮০০? 	৩০? 	–
অন্ধকার সূর্য 	–৮১০+ 	৩১? 	–
জেওয়েল কা'উইওল 	–৮৪৯+ 	 ? 	–
জাসাও চান কা'উইওল II 	–৮৬৯+ 	 ? 	–
[সম্পাদনা] তথ্যসূত্র

    ↑ মার্টিন এবং গ্রুব ২০০৮, পৃষ্ঠা.২৯–৩২।
    ↑ মার্টিন এবং গ্রুব ২০০০, পৃষ্ঠা-২৫।
    ↑ শারের এবং ত্রাক্সলের ২০০৬, পৃষ্ঠা ৩১০-৩১২
    ↑ মার্টিন এবং গ্রুব ২০০০, পৃষ্ঠা ২৬-৫২।
    ↑ দ্রেও ১৯৯৯, পৃষ্ঠা ১৮৭।

[সম্পাদনা] বহিঃসংযোগ






তিহার কেন্দ্রীয় কারাগার (হিন্দি: तिहाड़ सेन्ट्रल क़ैदख़ाना, উর্দু: تہاڑ سینٹرل قیدخانہ) বা তিহার জেল বা তিহার আশ্রম (হিন্দি: तिहाड़ आश्रम, উর্দু: تہاڑ آشرم) ভারতের বৃহত্তম কারাগার। নতুন দিল্লির চাণক্যপুরী অঞ্চল থেকে ৮ কিলোমিটার দূরে তিহার গ্রামে এই কারাগার অবস্থিত। কারাগারের পার্শ্ববর্তী অঞ্চল হরিনগর নামে পরিচিত।

কারেকশনাল ইনস্টিটিউট এই কারাগারের রক্ষণাবেক্ষণের কাজে নিযুক্ত। এই সংস্থার উদ্দেশ্য কারাবন্দীদের হাতের কাজ, শিক্ষা ও নিয়মনীতি সম্পর্কে অবহিত করে তাদের সমাজের সাধারণ নাগরিকে পরিণত করা। এই কারাবন্দীদের দ্বারা উৎপাদিত দ্রব্যের ব্র্যান্ডের নাম তিহার।[১] সরকারিভাবে সর্বোচ্চ ৫২০০ বন্দী রাখার অনুমোদন থাকলেও, এই জেলের মোট বন্দীর সংখ্যা প্রায় ১২,০০০।[২]
সূচিপত্র
 [আড়ালে রাখো] 

    ১ ইতিহাস
    ২ বিখ্যাত বন্দী
    ৩ তথ্যসূত্র
    ৪ বহিঃসংযোগ

[সম্পাদনা] ইতিহাস

তিহার গ্রামে তিহার জেল নির্মিত হয় ১৯৫৮ সালে। প্রথম দিকে এটি ছিল পাঞ্জাব রাজ্য পরিচালিত একটি সর্বোচ্চ নিরাপত্তার কারাগার। ১৯৬৬ সালে দিল্লি জাতীয় রাজধানী অঞ্চলের হাতে এই জেলের মালিকানা তুলে দেওয়া হয়। ১৯৮৪ সাল থেকে এই জেলে কিছু অতিরিক্ত সুযোগসুবিধার ব্যবস্থা করা হয় এবং এই জেলের ইংরেজি নাম পরিবর্তন করে তিহার প্রিজনস রাখা হয়। আদি তিহার জেলটি ছিল তেবাতিয়া জাটদের সম্পত্তি।

কারা-অধীক্ষক থাকাকালীন যখন এই জেলের এক্তিয়ার কিরণ বেদির হাতে ছিল, তখন তিনি এই জেলের একাধিক সংস্কার সাধন করেছিলেন। এই সময় জেলের নাম রাখা হয় তিহার আশ্রম। এছাড়াও তিনি জেলরক্ষী ও বন্দী উভয়ের জন্য বিপাসনা ধ্যান অনুষ্ঠানের প্রবর্তন করেন। এই জেলের এক বন্দী ইন্ডিয়ান অ্যাডমিনিস্ট্রেটিভ সার্ভিস নামক ভারতের সর্বোচ্চ জনকৃত্যক নিয়োগ পরীক্ষায় উত্তীর্ণ হন।[৩]
[সম্পাদনা] বিখ্যাত বন্দী

আন্তর্জাতিক অপরাধী চার্লস সোবরাজ ১৯৮৬ সালের ১৬ মার্চ এই জেল থেকে পালিয়ে যান। অব্যবহিত কাল পরেই তাকে পুনরায় বন্দী করে তিহারে ফিরিয়ে আনা হয়। পালানোর জন্য তাঁর কারাবাসের মেয়াদ দশ বছর বৃদ্ধি করা হয়েছিল। ১৯৯৭ সালের ১৭ ফেব্রুয়ারি কারাবাসের মেয়াদ উত্তীর্ণ হলে তিনি মুক্তি পান।

১৯৯৪ সালে ভারতে পাশ্চাত্য পর্যটক অপহরণের ঘটনায় অভিযুক্ত হয়ে ড্যানিয়েল পার্ল হত্যার আসামী আহমেদ ওমর সৈয়দ শেখ বেশ কয়েক বছর এই জেলে অতিবাহিত করেছিলেন।

২০০৮ সালে ৭ জুন সিবিআই ড্যানিয়েল টোপনো হত্যামামলার মূল অভিযুক্ত তথা অসমের তরুণ গগৈ মন্ত্রিসভার প্রাক্তন শিক্ষামন্ত্রী রিপুন বোরাকে তিহার জেলে প্রেরণ করে।






তুতিকোরিন দক্ষিণ ভারতের তামিলনাড়ু প্রদেশের অন্তর্গত একটি আন্তর্জাতিক বন্দর ৷






দক্ষিণেশ্বর কালীবাড়ি কলকাতার অদূরে হুগলি নদীর তীরে অবস্থিত একটি কালীমন্দির। এটি উত্তর চব্বিশ পরগনা জেলার কামারহাটি শহরের অন্তঃপাতী দক্ষিণেশ্বরে অবস্থিত। ১৮৫৫ সালে প্রসিদ্ধ মানবদরদি জমিদার রানি রাসমণি এই মন্দিরটি প্রতিষ্ঠা করেন।[১] এই মন্দিরে দেবী কালীকে "ভবতারিণী" নামে পূজা করা হয়।[১] ঊনবিংশ শতাব্দীর বিশিষ্ট যোগী রামকৃষ্ণ পরমহংস এই মন্দিরে কালীসাধনা করতেন।

কথিত আছে, রানি রাসমণি দেবী কালীর স্বপ্নাদেশ পেয়ে এই মন্দির প্রতিষ্ঠা করেন।[১] মন্দির প্রতিষ্ঠাকালে রামকৃষ্ণ পরমহংসের দাদা রামকুমার চট্টোপাধ্যায় রানিকে প্রভূত সাহায্য করেছিলেন। রামকুমারই ছিলেন মন্দিরের প্রথম প্রধান পুরোহিত।[১] ১৮৫৭-৫৮ সালে কিশোর রামকৃষ্ণ পরমহংস এই মন্দিরের পূজার ভার গ্রহণ করেন।[১] পরবর্তীকালে তিনি এই মন্দিরকেই তাঁর সাধনক্ষেত্ররূপে বেছে নেন।

দক্ষিণেশ্বর কালীবাড়ি চত্বরে কালীমন্দির ছাড়াও একাধিক দেবদেবীর মন্দির ও অন্যান্য ধর্মস্থল অবস্থিত। মূল মন্দিরটি নবরত্ন মন্দির। এটি টালিগঞ্জের রামনাথ মণ্ডল নির্মিত নবরত্ন মন্দিরের আদর্শে নির্মিত।[১] মূল মন্দির ছাড়াও রয়েছে "দ্বাদশ শিবমন্দির" নামে পরিচিত বারোটি আটচালা শিবমন্দির। মন্দিরের উত্তরে রয়েছে "শ্রীশ্রীরাধাকান্ত মন্দির" নামে পরিচিত রাধাকৃষ্ণ মন্দির এবং মন্দিরের দক্ষিণে রয়েছে নাটমন্দির।[১] মন্দির চত্বরের উত্তর-পশ্চিম কোণে রয়েছে রামকৃষ্ণ পরমহংসের বাসগৃহ।[১] মূল মন্দির চত্বরের বাইরে রামকৃষ্ণ পরমহংস ও তাঁর পরিবারবর্গের স্মৃতিবিজড়িত আরও কয়েকটি স্থান রয়েছে, যা আজ পুণ্যার্থীদের কাছে ধর্মস্থানরূপে বিবেচিত হয়।
সূচিপত্র
 [আড়ালে রাখো] 

    ১ ইতিহাস
    ২ স্থাপত্য
    ৩ চিত্রকক্ষ
    ৪ আরও পড়ুন
    ৫ আরও দেখুন
    ৬ টীকা
    ৭ তথ্যসূত্র
    ৮ বহিঃসংযোগ

[সম্পাদনা] ইতিহাস
১৮৬৫ সালের তোলা ছবিতে দক্ষিণেশ্বর কালীবাড়ি

১৮৪৭ সালে ধনী বিধবা জমিদারনি রানি রাসমণি দেবী অন্নপূর্ণাকে পূজার মানসে কাশীতে তীর্থযাত্রার আয়োজন করেন। ২৪টি নৌকায় আত্মীয়স্বজন, দাসদাসী ও রসদ নিয়ে তিনি রওয়ানা হন। কিংবদন্তি অনুসারে যাত্রার পূর্বরাত্রে রানি দেবী কালীর স্বপ্নদর্শন পান। দেবী তাঁকে বলেন, [২]
“ 	কাশী যাওয়ার প্রয়োজন নেই। গঙ্গাতীরেই একটি নয়নাভিরাম মন্দিরে আমার মূর্তি প্রতিষ্ঠা করে পূজা কর। সেই মূর্তিতে আবির্ভূত হয়েই আমি পূজা গ্রহণ করব। 	”
রামকৃষ্ণ পরমহংস ১৮৫৫ সালে এই মন্দিরে আসেন তাঁর দাদা প্রধান পুরোহত রামকুমারের সহযোগীরূপে এবং রামকুমারের মৃত্যুর পর তিনি দাদার স্থলাভিষিক্ত হন

এই স্বপ্নের পর রানি অবিলম্বে গঙ্গাতীরে জমি ক্রয় করেন এবং মন্দির নির্মাণকাজ শুরু করেন। ১৮৪৭ সালে এই বিরাট মন্দিরের নির্মাণকাজ শুরু হয়; শেষ হয় ১৮৫৫ সালে।

মন্দিরের ২০ একরের প্লটটি জন হেস্টি নামে এক ইংরেজের কাছ থেকে কেনা হয়। লোকমুখে জায়গাটি পরিচিত ছিল সাহেবান বাগিচা নামে। এর একটি অংশ ছিল কচ্ছপাকার মুসলমান গোরস্থান। তাই তন্ত্রমতে স্থানটি শক্তি উপাসনার জন্য উপযুক্ত বলে বিবেচিত হয়।[৩] আটবছরে নয় লক্ষ টাকা ব্যয়ে এই মন্দির নির্মিত হয়। ১৮৫৫ সালের ৩১ মে স্নানযাত্রার দিন মহাসমারোহে মন্দিরে মূর্তিপ্রতিষ্ঠা করা হয়। পূর্বে মন্দিরের আরাধ্যাকে শ্রীশ্রীজগদীশ্বরী মহাকালী নামে অভিহিত করা হয়েছিল। রামকুমার চট্টোপাধ্যায় প্রধান পুরোহিত পদে বৃত হন, তাঁর ছোটোভাই গদাধর বা গদাই (পরবর্তীকালে রামকৃষ্ণ পরমহংস) তাঁর সহযোগী হন। পরে তাঁর ভাগনে হৃদয়ও তাঁকে সহায়তা করতে থাকেন।[৪]
মন্দিরের আরাধ্যা দেবী ভবতারিণী কালী, পদতলে শিব

পরের বছরই রামকুমার দেহরক্ষা করেন। শ্রীরামকৃষ্ণ মন্দিরের প্রধান পুরোহিতের স্থলাভিষিক্ত হন। তাঁর সহধর্মিনী সারদা দেবী মন্দির চত্বরের বাইরে নহবতখানায় অবস্থান করতে থাকেন। এই নহবতখানা এখন সারদা দেবীর মন্দির।

এই সময় থেকে ১৮৮৬ পর্যন্ত প্রায় তিরিশ বছর শ্রীরামকৃষ্ণ এই মন্দিরে অবস্থান করেন। তাঁর অবস্থানের কারণে পরবর্তীকালে এই মন্দির পরিণত হয় একটি তীর্থক্ষেত্রে।
[সম্পাদনা] স্থাপত্য

মন্দিরটি বঙ্গীয় স্থাপত্যশৈলীর নবরত্ন স্থাপত্যধারায় নির্মিত। মূল মন্দিরটি তিন তলা। উপরের দুটি তলে এর নয়টি চূড়া বণ্টিত হয়েছে। মন্দির দক্ষিণমুখী। একটি উত্তোলিত দালানের উপর গর্ভগৃহটি স্থাপিত। এই দালানটি ৪৬ বর্গফুট প্রসারিত ও ১০০ ফুট উঁচু।[৫]

গর্ভগৃহে (স্যাঙ্কটাম স্যাঙ্কটোরিয়াম) শিবের বক্ষোপরে ভবতারিণী নামে পরিচিত কালীমূর্তিটি প্রতিষ্ঠিত। এই মূর্তিদ্বয় একটি রুপোর সহস্রদল পদ্মের উপর স্থাপিত।
উত্তোলিত দালানের উপর নির্মিত দক্ষিণেশ্বর কালীবাড়ির গর্ভগৃহ

মূল মন্দিরের কাছে যে বারোটি একই প্রকার দেখতে পূর্বমুখী শিবমন্দির রয়েছে সেগুলি আটচালা স্থাপত্যরীতিতে নির্মিত। গঙ্গার একটি ঘাটে দুই ধারে এই মন্দিরগুলি দণ্ডায়মান। মন্দির চত্বরের উত্তর-পূর্বে রয়েছে বিষ্ণুমন্দির বা রাধাকান্ত মন্দির। এই মন্দিরে একটি রুপোর সিংহাসনে সাড়ে একুশ ইঞ্চির কৃষ্ণ ও ষোলো ইঞ্চির রাধামূর্তি প্রতিষ্ঠিত।
[সম্পাদনা] চিত্রকক্ষ

    মূল মন্দির

    শিবমন্দির

    শ্রীরামকৃষ্ণের বাসকক্ষের প্রবেশপথ

    ডালা আর্কেড, এখানে পূজার ফুল বিক্রি হয়
    

    রানি রাসমনি মন্দির

    মন্দিরের টেরাকোটা ছাদ

    নহবতের দক্ষিণ ভাগ, এখানেই একতলার একটি ছোটো ঘরে থাকতেন সারদা দেবী

    সারদা দেবীর ঘর, এখন মন্দির

[সম্পাদনা] আরও পড়ুন

    শ্রীশ্রীরামকৃষ্ণ কথামৃত গ্রন্থে দক্ষিণেশ্বর কালীবাড়ি সংক্রান্ত অধ্যায় (ইংরেজিতে)

[সম্পাদনা] আরও দেখুন

    কালী, দক্ষিণেশ্বর মন্দিরের অধিষ্ঠাত্রী দেবী।
    রামকৃষ্ণ মন্দির, বেলুড় মঠ, দক্ষিণেশ্বর কালীবাড়ির অদূরে অবস্থিত রামকৃষ্ণ মিশনের প্রধান কার্যালয়।
    রামকৃষ্ণ পরমহংস, দক্ষিণেশ্বর কালীবাড়ির প্রাক্তন পুরোহিত এবং ঊনবিংশ শতাব্দীর বিশিষ্ট হিন্দু ধর্মগুরু
    সারদা দেবী, রামকৃষ্ণ পরমহংসের পত্নী তথা রামকৃষ্ণ মিশনের সংঘজননী; ইনিও স্বামীর সঙ্গে দক্ষিণেশ্বর মন্দিরে বাস করতেন।
    রানি রাসমণি, দক্ষিণেশ্বর মন্দিরের প্রতিষ্ঠাত্রী।
    চাণক অন্নপূর্ণা মন্দির, দক্ষিণেশ্বর কালীবাড়ির আদলে নির্মিত টিটাগড়ের একটি অন্নপূর্ণা মন্দির।

[সম্পাদনা] টীকা

    ↑ ১.০ ১.১ ১.২ ১.৩ ১.৪ ১.৫ ১.৬ ১.৭ পশ্চিমবঙ্গের কালী ও কালীক্ষেত্র, দীপ্তিময় রায়, মণ্ডল বুক হাউস, কলকাতা, ১৪১৪ মুদ্রণ, পৃ. ১০৭-১৩
    ↑ Rosen, Steven (2006)। Essential Hinduism। প্রকাশক: Greenwood Publishing Group। পৃ. 201-202।
    ↑ Prabhananda 2003
    ↑ Mehrotra 2008 p.11
    ↑ Dakshineswar Temple Banglapedia.

[সম্পাদনা] তথ্যসূত্র

    Prabhananda, Swami (October 2003); “The Kali Temple at Dakshineswar and Sri Ramakrishna”। Vedanta Kesari।

Map of Kali Temple at Dakshineshwar। সংগৃহীত হয়েছে: 2008-11-05।

Harding, Elizabeth U. (1998)। Kali: The Black Goddess of Dakshineswar। প্রকাশক: Motilal Banarsidass। আইএসবিএন 8120814509।

Mehrotra, Rajiv (2008)। । প্রকাশক: Penguin Books India। আইএসবিএন 0143063715।





দারা শিকোহ (১৬১৫-১৬৫৯) ছিলেন মোগল সম্রাট শাহজাহান ও তাঁর স্ত্রী মমতাজ মহল এর বড় পুত্র। ফারসি ভাষায় দারা শিকোহ্‌র নামের অর্থ মহিমান্বিত। মোগল সাম্রাজ্যের উত্তরাধিকারী হিসাবে তিনি শাহজাহান এবং শাহজাহানের কন্যা জাহানারা বেগম দারা শিকোহকে সমর্থন করতেন। কিন্তু ছোট ভাই আওরঙ্গজেব এর সাথে সাম্রাজ্য নিয়ে যুদ্ধে দারা শিকোহ পরাজিত হন। আওরঙ্গজেবের আদেশে তাঁর শিরোচ্ছেদ করা হয়।





দারাসবাড়ি মসজিদ বাংলাদেশের একটি ঐতিহাসিক স্থাপত্য যার অবস্থান চাঁপাইনবাব গঞ্জ জেলার ছোট সোনা মসজিদের সন্নিকটে। মসজিদটির অবস্থান ভারত-বাংলাদেশ সীমান্তে। সোনামসজিদ স্থল বন্দর থেকে মহানন্দা নদীর পাড় ঘেঁষে প্রায় ৩ কিলোমিটার দূরে বাংলাদেশ রাইফেলস-এর সীমান্ত তল্লাশী ঘাঁটি ; এই ঘাটিঁর অদূরে অবস্থিত দখল দরওয়াজা। দখল দরওয়াজা থেকে প্রায় এক কি্লোমিটার হেঁটে আমবাগানের মধ্য দিয়ে অগ্রসর হয়ে একটি দিঘী পার হয়ে দক্ষিণ পশ্চিমে ঘোষপুর মৌজায় দারাসবাড়ি মসজিদ ও দারাসবাড়ি মাদ্রাসা অবস্থিত। ১৪৫০ থেকে ১৫৬৫ খ্রিস্টাব্দ অবধি গৌড় ছিল তৎকালীন বাংলার রাজধানী ; এ সময়ই এ মসজিদটি নির্মিত হয়েছিল। অনুমিত হয়েছে যে ১৪৭৯ খ্রিস্টাব্দে শামসুদ্দিন আবুল মুজাফফর ইউসুফ শাহ-এর আমলে বড় আকারের এ মসজিদটি নির্মাণ করা হয়েছিল। আকারে এটি ছোট সোনা মসজিদের চেয়েও বড়। দীর্ঘদিন মাটিচাপা পড়েছিল এ মসজিদ। সত্তর দশকের প্রথমভাগে খনন করে এটিকে উদ্ধার করা হয়। মসজিদটি দীর্ঘকাল আগে পরিত্যাক্ত হয়েছে, বর্তমানে চারপাশে গাছগাছালির ঘের। পরিচর্যার অভাবে এ মসজিদটি বিলীয়মান। এর সংলগ্ন সমসাময়িক আরেকটি স্থাপনা হহলো দারাসবাড়ি মাদ্রাসা। দিঘীর এক পারে মসজিদ এবং অন্য পারে মাদ্রাসা অবস্থিত।





আয়রন ব্রিজ (Iron Bridge) পশ্চিম ইংল্যান্ডের শ্রপশার কাউন্টির কোলব্রুকডেল শহরের কাছে সেভার্ন নদীর উপরে স্থাপিত একটি লোহার সেতু। এটি ছিল শিল্পবিপ্লব যুগে ইংল্যান্ডে নির্মিত প্রথম বড় আকারের লৌহ সেতু। আয়রন ব্রিজের মাধ্যমে লোহার কাঠামোগত ক্ষমতা প্রদর্শিত হয় এবং এর সূত্র ধরে পরবর্তীতে লন্ডনের প্যাডিংস্টন স্টেশন এবং ১৮৫১ সালের মেলায় ক্রিস্টাল প্যালেস নির্মাণ করা হয়।

ইংরেজ স্থপতি টমাস প্রিচার্ড সেতুটির নকশা প্রণয়ন করেন এবং ১৭৭৭ থেকে ১৭৭৯ সালের মধ্যে ইংরেজ লৌহশিল্পপতি জন উইলকিন্সন ও আব্রাহাম ডার্বি সেতুটি নির্মাণ করেন। আয়রনব্রিজ প্রায় ১০০ ফুট দীর্ঘ পাঁচটি অর্ধবৃত্তাকার খিলান নিয়ে গঠিত। আয়রনব্রিজের আশেপাশের শিল্পকারখানাগুলি এখন উঠে গেছে। সম্প্রতি এখানে আয়রনব্রিজ গর্জ মিউজিয়াম ট্রাস্ট গঠিত হয়েছে, যেখানে শিল্পবিপ্লব যুগের নানা প্রাচীন নিদর্শন সংরক্ষিত আছে। আয়রনব্রিজ বর্তমানে যুক্তরাজ্যের একটি রাষ্ট্রীয় স্মারকস্তম্ভ। কেবল পথচারীরাই এটি ব্যবহার করতে পারেন।





দিনাজপুর মিউজিয়াম বাংলাদেশের প্রত্নসম্পদের এক সমৃদ্ধ সংগ্রহশালা। জাদুঘরটি দিনাজপুর সদরের মুন্সিপাড়ায় অবস্থিত। এটি বাংলাদেশের তৃতীয় বৃহত্তম প্রাচীন নিদর্শনের সংগ্রহশালা।
সূচিপত্র
 [আড়ালে রাখো] 

    ১ ইতিহাস
        ১.১ পুরোধা ব্যক্তিত্ব
    ২ বিবরণ
    ৩ সংগৃহীত সামগ্রী
    ৪ বহিঃসংযোগ
    ৫ আরো দেখুন
    ৬ তথ্যসূত্র

[সম্পাদনা] ইতিহাস

জনাব আবুল কালাম মোহাম্মদ যাকারিয়া দিনাজপুরে সীতাকোট বিহার আবিষ্কারের পর প্রাচীন প্রত্নসম্পদ খোঁজার কাজে পূর্ণ মনোনিবেশ করলেন। এজন্য তিনি পুরো উত্তরবঙ্গ চষে বেড়ালেন। ঘুরলেন বৃহত্তম দিনাজপুরের আনাচে-কানাচে, রংপুর-বগুড়ার গ্রাম থেকে গ্রামে। এইসব সংগ্রহকে পুজিঁ করে ১৯৬৮ খ্রিস্টাব্দে স্থানীয় কয়েকজনের সহায়তায় তিনি প্রতিষ্ঠা করলেন দিনাজপুর মিউজিয়াম। নিজের সংগৃহীত দুষ্প্রাপ্য মূর্তি, মুদ্রা, শিলালিপিসহ সব প্রত্নসামগ্রী দান করে দিলেন জাদুঘরে। তাঁর প্রচারণায় উদ্ভুদ্ধ হয়ে বহুজন নিজেদের সংগ্রহে থাকা প্রত্নবস্তু দান করে জাদুঘরটিকে সমৃদ্ধ করলেন। এই জাদুঘর প্রতিষ্ঠা করেই ক্ষান্ত হোননি তিনি, সংগ্রহ করা সকল প্রত্নসামগ্রীর বিস্তারিত পরিচিতিসহ একটি তালিকাও প্রস্তুত করেন, যা পরে বই আকারে বের হয়।[১]

জাদুঘরটি প্রতিষ্ঠায় জনাব যাকারিয়াসহ অবদান রাখেন তৎকালীন জেলা কমিশনার, জনাব মেহরাব আলী, জনাব দাউদ প্রমুখও। তাদেঁর প্রত্যক্ষ তত্ত্বাবধানে জাদুঘরটি প্রথম প্রতিষ্ঠিত হয় খাজা নাজিমুদ্দিন মুসলিম হল এবং লাইব্রেরির কাছেই একটি টিনশেড ঘরে ছোট্ট পরিসরে। জনাব মেহরাব আলী জাদুঘরটির প্রথম কিউরেটর বা তত্ত্বাবধায়ক নিযুক্ত হোন।[২]
[সম্পাদনা] পুরোধা ব্যক্তিত্ব

মিউজিয়ামটি প্রতিষ্ঠায় যাঁদের অবদানের কথা দিনাজপুর মিউজিয়ামের ওয়েবসাইটে স্বীকার করা হয়েছে তাঁরা হলেন:

    আবুল কালাম মোহাম্মদ যাকারিয়া
    মেহরাব আলী
    দাউদ
    মঈন উদ্দিন চৌধুরি
    ইউসুফ আলী
    মাহমুদ মোকাররম হোসেন
    রহিম উদ্দিন আহমেদ
    শাহ মাহতাবউদ্দিন
    এ এম আই যি ইউসুফ
    ডা: হাফিজউদ্দিন আহমেদ
    মোহাম্মদ সোলাইমান
    এম এ রহিম
    খায়রুল আনাম
    ডা: সমির উদ্দিন আহমেদ
    ওমর আলী
    শাহ মোহাম্মদ ইউসুফ
    ডা: আফতাব উদ্দিন
    রিজওয়ানুল হক চৌধুরি
    চিত্তরঞ্জন সাহা, এবং
    গোপালচন্দ্র ভৌমিক[২]

১৯৭১ খ্রিস্টাব্দের মুক্তিযুদ্ধের সময় জাদুঘরটির ব্যাপক ক্ষয়ক্ষতি সাধিত হয়। পাকিস্তানী হানাদার ও তাদের দোসররা হয় লুট করে অথবা ধ্বংস করে দিয়ে যায় জাদুঘরটির অনেক প্রত্ননিদর্শন। এই জাদুঘরটির ইতিহাস বলতে মূলত জনাব আবুল কালাম মহোম্মদ যাকারিয়া কর্তৃক প্রণীত দিনাজপুর জাদুঘর বইটিকে গ্রহণ করা হয়। অবশ্য এব্যাপারে মতভেদ দেখা যায় যখন জনাব মেহরাব আলী প্রণীত দিনাজপুর জাদুঘর বইটির তথ্য গ্রহণ করা হয়। তবে স্থানীয় লোকদের বর্ণনানুযায়ী বিভিন্ন ক্ষেত্রে জনাব যাকারিয়ার বক্তব্যই গ্রহণযোগ্য বলে ধর্তব্য হয়েছে।[২]
[সম্পাদনা] বিবরণ

মিউজিয়ামটি বর্তমানে দ্বিতল ভবনে তার সংগৃহীত প্রত্নসামগ্রী প্রদর্শন করছে।[৩]
[সম্পাদনা] সংগৃহীত সামগ্রী

দিনাজপুর মিউজিয়ামে যেসকল সামগ্রী প্রদর্শিত হয়, তার মধ্যে ভাস্কর্য বা মূর্তি, মুদ্রা, ইনসক্রিপশন বা লিপি, আর বিভিন্ন ছোটখাটো প্রত্নবস্তু উল্লেখযোগ্য।[৩] ১৯৬৯ খ্রিস্টাব্দের হিসাবে জাদুঘরটিতে প্রায় ৮০০ প্রত্নবস্তু ছিলো।[১] এইসব প্রত্নসামগ্রীর প্রথম পূর্ণাঙ্গ ক্যাটালগটি হলো জনাব যাকারিয়া কর্তৃক প্রণীত দিনাজপুর জাদুঘর বইটি। পরবর্তিতে ইউনেস্কো ঢাকা অফিসের সহায়তায় নেয়া একটি প্রকল্পে জাদুঘরটির নিয়মতান্ত্রিক ও পরিপূর্ণ বৈজ্ঞানিক পদ্ধতিতে ক্যাটালগিং করার উদ্যোগ গৃহীত হয়। আর তারই ফলস্বরূপ আত্মপ্রকাশ করে জাদুঘরটির নিজস্ব একটি ওয়েবসাইট।[২]
[সম্পাদনা] বহিঃসংযোগ

    ওয়েবসাইট:দিনাজপুর মিউজিয়াম

[সম্পাদনা] আরো দেখুন

    আবুল কালাম মোহাম্মদ যাকারিয়া
    সীতাকোট বিহার

[সম্পাদনা] তথ্যসূত্র

    ↑ ১.০ ১.১ খোন্দকার মাহমুদুল হাসান (ডিসেম্বর ৩, ২০০৪ খ্রিস্টাব্দ)। "আবুল কালাম মোহাম্মদ যাকারিয়াঃ এক জীবন্ত কিংবদন্তি" (বাংলা ভাষায়) (প্রিন্ট)। অন্য আলো, দৈনিক প্রথম আলো (ঢাকা): পৃ. ২৫।
    ↑ ২.০ ২.১ ২.২ ২.৩ অনুক্রমণিকা (ইংরেজি ভাষায়) (ওয়েব) ওয়েব প্রকাশক: দিনাজপুর মিউজিয়াম় (দিনাজপুর) । সংগৃহীত হয়েছে: এপ্রিল ১৯, ২০১০ খ্রিস্টাব্দ
    ↑ ৩.০ ৩.১ দিনাজপুর জেলা তথ্য বাতায়ন (বাংলা ভাষায়) (ওয়েব) ওয়েব প্রকাশক: দিনাজপুর জেলা প্রশাসক কার্যালয় (দিনাজপুর) । সংগৃহীত হয়েছে: এপ্রিল ১৯, ২০১০ খ্রিস্টাব্দ

এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।






ভারতের দিল্লির লৌহস্তম্ভ একটি ৭ মিটার (২২ ফুট) উঁচু স্তম্ভ।[১] এটি কুতুব চত্বরে স্থিত। এই নির্মাণে ধাতুর ব্যবহার আজও বিস্ময়ের উপাদান।

স্তম্ভটির ওজন ৬ টনের কিছু বেশি। এটি দ্বিতীয় চন্দ্রগুপ্তের রাজত্বকালে (৩৭৫-৪১৩ খ্রিস্টাব্দ) নির্মিত। অন্য মতে, ৯১২ খ্রিস্টপূর্বাব্দে নির্মিত।[২] লৌহস্তম্ভটি অতীতে সাতাশটি জৈন মন্দির নিয়ে গঠিত একটি চত্বরের কেন্দ্রে অবস্থিত ছিল। কুতুবুদ্দিন আইবক মন্দিরগুলি ভেঙে তার মালমশলা দিয়ে উক্ত চত্বরে কুয়াত-উল-ইসলাম মসজিদ ও কুতুব মিনার নির্মাণ করেন।[৩]

পুরাতাত্ত্বিক ও ধাতুবিদ্যা বিশারদেরা দিল্লির লৌহস্তম্ভকে "প্রাচীন ভারতের ধাতুবিদ্যার উন্নতির একটি উল্লেখযোগ্য নিদর্শন" মনে করেন। কারণ এই লৌহস্তম্ভের মরচে প্রতিরোধ ক্ষমতা অত্যন্ত বেশি।[৪][৫]
[সম্পাদনা] পাদটীকা

    ↑ Joshi, M.C. (2007); “The Mehrauli Iron Pillar”। Delhi: Ancient History।
    ↑ Arnold Silcock; Maxwell Ayrton (reprinted 2003)। Wrought iron and its decorative use: with 241 illustrations। প্রকাশক: Dover। (Mineola, N.Y)। পৃ. 4। আইএসবিএন 0-486-42326-3।
    ↑ World Heritage Monuments and Related Edifices in India। 2008। আইএসবিএন 9780875864822। সংগৃহীত হয়েছে: 2009-05-27।
    ↑ Waseda, Yoshio; Shigeru Suzuki (2006)। Characterization of corrosion products on steel surfaces। আইএসবিএন 9783540351771। সংগৃহীত হয়েছে: 2009-05-27।
    ↑ On the Corrosion Resistance of the Delhi Iron Pillar, R. Balasubramaniam, Corrosion Science, Volume 42 (2000) pp. 2103-2129.] “Corrosion Science” is a publication specialized in corrosion science and engineering.

[সম্পাদনা] তথ্যপঞ্জি

    King Chandra and the Mehrauli Pillar, M.C. Joshi, S.K. Gupta and Shankar Goyal, Eds., Kusumanjali Publications, Meerut, 1989.
    The Rustless Wonder – A Study of the Iron Pillar at Delhi, T.R. Anantharaman, Vigyan Prakashan, New Delhi, 1996.
    Delhi Iron Pillar: New Insights. R. Balasubramaniam, Delhi: Aryan Books International and Shimla: Indian Institute of Advanced Studies, 2002, Hardbound, ISBN-81-7305-223-9. [১] [২]
    The Delhi Iron Pillar : Its Art, Metallurgy and Inscriptions, M.C. Joshi, S.K. Gupta and Shankar Goyal, Eds., Kusumanjali Publications, Meerut, 1996.
    The World Heritage Complex of the Qutub, R Balasubramaniam, Aryan Books International, New Delhi, 2005, Hardbound, ISBN 81-7305-293-X.
    Story of the Delhi Iron Pillar, R Balasubramaniam, Foundation Books, New Delhi, 2005, Paperback, ISBN-81-7596-278-X.
    Delhi Iron Pillar (in two parts), R. Balasubramaniam, IIM Metal News Volume 7, No. 2, April 2004, pp. 11–17. and IIM Metal News Volume 7, No. 3, June 2004, pp. 5–13. [৩]
    New Insights on the 1600-Year Old Corrosion Resistant Delhi Iron Pillar, R. Balasubramaniam, Indian Journal of History of Science, 36 (2001) 1-49. [৪]
    The Early use of Iron In India. Dilip K. Chakrabarti. 1992. New Delhi: The Oxford University Press.

[সম্পাদনা] বহিঃসংযোগ
সহপ্রকল্পে অনুসন্ধান 	উইকিমিডিয়া কমন্সে নিচের বিষয় সংক্রান্ত মিডিয়া রয়েছে: iron pillar

    Detailed list of Publications on Delhi Iron Pillar by Balasubramaniam, IIT Kanpur
    Corrosion resistance of Delhi iron pillar
    Nondestructive evaluation of the Delhi iron pillar Current Science, Indian Academy of Sciences, Vol. 88, No. 12, 25 June 2005 (PDF)
    The Delhi Iron Pillar
    IIT team solves the pillar mystery, 21 Mar 2005, Times of India (About Nondestructive evaluation of the Delhi iron pillar)
    Indians develop new iron using ancient technology








দোয়েল চত্বর ঢাকা বিশ্ববিদ্যালয় এলাকার ভিতরে কার্জন হলের সামনে অবস্থিত, বাংলাদেশের জাতীয় পাখি দোয়েলের একটি স্মারক ভাস্কর্য।






নন্দনের প্রবেশতপথ। উপরে সত্যজিৎ রায় অঙ্কিত প্রতীকচিহ্নটি খোদিত।

নন্দন, পশ্চিমবঙ্গ চলচ্চিত্র কেন্দ্র পশ্চিমবঙ্গের কলকাতায় অবস্থিত একটি সরকারি প্রেক্ষাগৃহ ও চলচ্চিত্র উৎকর্ষ কেন্দ্র। পশ্চিমবঙ্গের চলচ্চিত্র শিল্পের বিকাশ ও সাধারণ মানুষের মধ্যে চলচ্চিত্র-সচেতনতা বৃদ্ধির উদ্দ্যেশ্যে ১৯৮৫ সালের ২ সেপ্টেম্বর পশ্চিমবঙ্গ সরকার কর্তৃক নন্দন প্রতিষ্ঠিত হয়। নন্দনের সুদৃশ্য স্থাপত্যবিশিষ্ট ভবনটির দ্বারোদ্ঘাটন করেছিলেন বিশিষ্ট চলচ্চিত্র পরিচালক সত্যজিৎ রায়। নন্দনের প্রতীকচিহ্নটিও তিনিই অঙ্কন করেন। কলকাতার অন্যতম প্রধান সংস্কৃতি কেন্দ্র নন্দন বর্তমানে শুধুমাত্র কলকাতা শহরই নয়, বরং সমগ্র পূর্ব ভারতের অন্যতম জনপ্রিয় চলচ্চিত্র কেন্দ্র।

নন্দন চলচ্চিত্র কেন্দ্রে উৎকৃষ্ট মানের চলচ্চিত্র প্রদর্শনের পাশাপাশি চলচ্চিত্র বিষয়ে আগ্রহ বৃদ্ধির উদ্দেশ্যে বিভিন্ন পাঠ্যক্রম ও কর্মশালার আয়োজন করা হয়। নন্দনে একটি গ্রন্থাগারও রয়েছে, যেখানে চলচ্চিত্র বিষয়ক সাম্প্রতিকতম প্রকাশনাগুলিও লভ্য। বিভিন্ন আকাদেমিক কর্মসূচির অঙ্গ হিসেবে নন্দনের প্রকাশনা বিভাগটি বিভিন্ন গ্রন্থও প্রকাশ করে থাকে। যে সকল ফিল্ম সোসাইটি ও অন্যান্য সংগঠন উৎকৃষ্ট মানের সিনেমা নির্মাণ অথবা প্রদর্শনের ব্যাপারে বদ্ধপরিকর, নন্দন তাদের উপস্থাপনার জন্য শ্রেষ্ঠ সুযোগসুবিধাগুলি দান করে। আবার মূলধারার উৎকৃষ্ট বাণিজ্যিক ছবিও এই প্রেক্ষাগৃহে প্রদর্শিত হয়ে থাকে। চলচ্চিত্র প্রদর্শন ছাড়াও নন্দনে নিয়মিত আয়োজিত হয় বিভিন্ন সেমিনার ও চলচ্চিত্র রেট্রোস্পেকটিভ। আন্তর্জাতিক কলকাতা চলচ্চিত্র উৎসবের প্রধান অনুষ্ঠানস্থলও নন্দন।


নন্দন ভবনটি দক্ষিণ কলকাতার নন্দন-রবীন্দ্রসদন সাংস্কৃতিক প্রাঙ্গনের একটি অংশ। মূল ভবনে চলচ্চিত্র প্রদর্শনের জন্য রয়েছে মোট তিনটি অডিটোরিয়া – নন্দন-এক, নন্দন-দুই ও নন্দন-তিন। এই হলগুলির ধারণ ক্ষমতা যথাক্রমে ৯৩১, ২০০ ও ১০০। এছাড়া নন্দন-চার অডিটোরিয়ামটি ব্যবহৃত হয় শুধুমাত্র সেমিনার ও সাংবাদিক সম্মেলনের উদ্দেশ্যে। নন্দন-দুই অডিটোরিয়ামের সম্মুখস্থ লবিটি ব্যবহৃত হয় প্রদর্শনীর উদ্দেশ্যে।
[সম্পাদনা] তথ্যসূত্র ও বহিঃসংযোগ

    তথ্যবাংলা ডট কম থেকে
    কলকাতা চলচ্চিত্র উৎসব - নকশা ও সৃষ্টি The Rozaleenda Group, Inc.


[দেখাও]
প্র • আ • স
কলকাতা
বিষয়শ্রেণীসমূহ:

    কলকাতার দর্শনীয় স্থান
    কলকাতার সংস্কৃতি
    কলকাতার ভবন ও স্থাপনা






বর্তমান লালকুঠি (নর্থব্রুক হল)।

নর্থব্রুক হল (বর্তমানে স্থানীয়ভাবে লালকুঠি নামে পরিচিত) বাংলাদেশের রাজধানী ঢাকার অন্যতম প্রাচীন ও সৌন্দর্যময় স্থাপত্যিক একটি নিদর্শন যা বুড়িগঙ্গা নদীর তীরে ওয়াইজ ঘাটে অবস্থিত। ১৮৭৪ সালে ভারতের গভর্নর জেনারেল জর্জ ব্যরিং নর্থব্রুক ঢাকা সফরে এলে এ সফরকে স্মরণীয় করে রাখার জন্য এই ভবনটি টাউন হল হিসেবে নির্মাণ করা হয়। তৎকালিন ঢাকার স্থানীয় ধনাঢ্য ব্যক্তিরা গভর্নর জেনারেল নর্থব্রুকের সম্মানে এই ভবনের নাম দেন নর্থব্রুক হল। ১৯২৬ সালের ৮ ফেব্রুয়ারি এখানে বিশ্বকবি রবীন্দ্রনাথ ঠাকুরকে ঢাকা পৌরসভা সংবর্ধনা দেয়।[১] বর্তমানে ভবনটির দায়িত্ব রয়েছে ঢাকা সিটি কর্পোরেশন এবং মিলনায়তন হিসেবে ব্যবহৃত হচ্ছে। এ ভবনটি সংলগ্ন সড়কটি নর্থব্রুক হল রোড নামে পরিচিত।
সূচিপত্র
 [আড়ালে রাখো] 

    ১ ইতিহাস
    ২ স্থাপত্য
    ৩ তথ্যসূত্র
    ৪ বহিঃসংযোগ

[সম্পাদনা] ইতিহাস
নর্থব্রুক হল, ১৯০৪ খ্রিস্টাব্দ।

১৮৭৯ সালের শেষের দিকে নর্থব্রুক হলের নির্মাণ কাজ শেষ হয়। ভাওয়াল রাজা রাজেন্দ্র নারায়ণ রায় চৌধুরী এটি নির্মাণের জন্য ১০ হাজার টাকা দান করেন।[১] তবে ভবনটি ১৮৮০ সালের ২৫ মে উদ্বোধন করা হয়। সেসময়ে ঢাকার কমিশনার নর্থব্রুক হলের উদ্বোধন করেন। তৎকালীন পদস্থ রাজকর্মচারি ও ধনাঢ্য ব্যক্তিদের সভা এবং অন্যান্য আনুষ্ঠানিক কার্যক্রম এ ভবনে আয়োজন করা হল। পরবর্তী সময়ে নর্থব্রুক হলের নামানুসারে সংলগ্ন সড়কের নামকরণ করা হয় নর্থব্রুক হল রোড। ১৮৮২ সালে ভবনটি টাউন হল থেকে পাঠাগারে রূপান্তর করা হয় এবং এর সাথে জনসন হল নামে একটি ক্লাবঘর সংযুক্ত করা হয়। স্বল্পসংখ্যক বই নিয়ে পাঠাগারটির যাত্রা শুরু হলেও কয়েক বছরের মধ্যে এর বই সংখ্যা ১০ হাজার ছাড়িয়ে যায়। ১৮৮৭ সালে এই পাঠাগারের জন্য বিলেত থেকে বই আনা হয়েছিল। ১৯২৬ সালের ৮ ফেব্রুয়ারি এখানে বিশ্বকবি রবীন্দ্রনাথকে ঢাকা পৌরসভা সংবর্ধনা দেয়।[১]

পাকিস্তান আমলে নর্থব্রুক হল তার ঐতিহ্য হারাতে শুরু করে। কর্তৃপক্ষের অবহেলায় শ্রীহীন হয়ে পরে পাঠাগারটি। ধীরে ধীরে কমতে থাকে এর পাঠক সংখ্যা। মুক্তিযুদ্ধের সময় এ পাঠাগারের অধিকাংশ বই নষ্ট হয়ে যায়। স্বাধীনতার পরও গ্রন্থাগারের হারানো ঐতিহ্য পুনরুদ্ধারের তেমন ব্যবস্থা নেয়া হয়নি। বিভিন্ন সময়ে নর্থব্রুক হলের আশপাশে হয় নির্মিত সম্মেলন কেন্দ্র ও গণমিলনায়তনের মতো ভবন যা এর আকর্ষণকে অনেকাংশে মস্নান করে দিয়েছে। ২০০৮ এর বিধি অনুযায়ী রাজউক কর্তৃক মহা পরিকল্পনাভুক্ত স্থাপনা হিসেবে নর্থব্রুক হলকে সংরক্ষণের জন্য তালিকাভুক্ত করা হয়। বর্তমানে ঢাকা সিটি করপোরেশনের তত্ত্বাবধানে রয়েছে হলটি। হল এলাকায় বর্তমানে ফরাশগঞ্জ স্পোর্টিং ক্লাব, ৭৯ নম্বর কমিশনারের কার্যালয়। ডিসিসি কমিউনিটি সেন্টার এবং ফরাসগঞ্জ ডায়াবেটিক সমিতির কার্যালয় অবস্থিত।
[সম্পাদনা] স্থাপত্য
বুড়িগঙ্গা থেকে নর্থব্রুক হল, ১৯০৪ খ্রিস্টাব্দ।

নর্থব্রুক হল ভবনটি মোঘল নির্মাণশৈলী ও কৌশল অবলম্বনে নানাবিধ সুবিধার কথা বিবেচনা করে বুড়িগঙ্গা নদীর তীরে ওয়াইজঘাট এলাকায় এক বিঘা জমির ওপর নির্মাণ করা হয়েছিল।[২] চমকা লালে রাঙা এ ভবনের দুই পাশে দুটি করে মোট চারটি সুশোভিত মিনার আছে। অষ্টভুজাকৃতির মিনারগুলো বৈশিষ্ট্যমণ্ডিত ও কারুকার্যখচিত। ভবনের উত্তর দিকে রয়েছে প্রবেশ দরজা। সবগুলো দরজাই অশ্বখুরাকৃতি ও অর্ধ-বৃত্তাকার। মুসলিম ঐতিহ্যের স্মারক হিসেবে এ ভবনের চূড়া বেশ উঁচু। চূড়া থেকে অনেক নিচে নকশামণ্ডিত, অলঙ্কারিক নিচু পাঁচিলের অবস্থান। তখনকার দিনে ভবনটি দক্ষিণ দিক থেকে দেখতে একরকম এবং উত্তর দিক থেকে দেখতে ছিল সম্পূর্ণ অন্যরকম। ফলে নতুন কোনো দর্শনার্থী হঠাৎ ভবনটি দেখে ঠিক বুঝে উঠতে পারতো না। বুড়িগঙ্গা নদীর তীর থেকে পরিদৃষ্ট হয় ভবনটির একধাপবিশিষ্ট গায় লাল রঙের বিশাল গম্বুজ, সুউচ্চ চূড়া ও নিচু পাঁচিল। ভবনের বুড়িগঙ্গার পাশের অংশটি দেখতে ছিল অত্যন্ত আকর্ষণীয়। তবে বর্তমানে হলঘরটির দক্ষিণ দিকে নানাবিধ দোকানপাট গড়ে ওঠায় বুড়িগঙ্গা দিয়ে চলার সময় এখন আর ভবনটি দেখা যায় না।
এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।
[সম্পাদনা] তথ্যসূত্র

    ↑ ১.০ ১.১ ১.২ www.dailykalerkantho.com
    ↑ দৈনিক ইত্তেফাক

[সম্পাদনা] বহিঃসংযোগ
সহপ্রকল্পে অনুসন্ধান 	উইকিমিডিয়া কমন্সে নিচের বিষয় সংক্রান্ত মিডিয়া রয়েছে: নর্থব্রুক হল

    বাংলাপিডিয়ায় নর্থব্রুক হল

বিষয়শ্রেণীসমূহ:

    অসম্পূর্ণ
    ঢাকার স্থাপত্য






নাট মন্দির: উত্তর কলকাতার রাজা নবকৃষ্ণ স্ট্রিট সংলগ্ন শোভাবাজার রাজবাড়িস্থিত বহূ পুরোন এক মন্দির। ২৪শে আগস্ট, এই মন্দিরে সুতানুটি উত্সব অনুষ্ঠিত হয় যা কলকাতা শহরের প্রতিষ্ঠা দিবস হিসাবে পরিচিত। সুতানুটি পরিষদ দ্বারা এই উত্সব পরিচালিত হয়।
বিষয়শ্রেণীসমূহ:

    উইকিপিডিয়ার নিবন্ধ যার উল্লেখযোগ্যতা পরিস্কার নয়
    কলকাতার দর্শনীয় স্থান
    কলকাতার ইতিহাস





নিবেদিতা সেতু (পূর্বনাম দ্বিতীয় বিবেকানন্দ সেতু) একটি নবনির্মিত কেবল-স্টেইড সেতু। এটি হুগলি নদীর উপর অবস্থিত। নিবেদিতা সেতু কলকাতা ও হাওড়া শহরের মধ্যে যোগাযোগ রক্ষার জন্য ব্যবহৃত হয়। এটি বিবেকানন্দ সেতুর পাশে অবস্থিত। সেতুটি সমাজ সংস্কারক তথা স্বামী বিবেকানন্দের শিষ্যা ভগিনী নিবেদিতার নামে উৎসর্গিত। এই সেতু হাওড়ার দিকে ২ ও ৬ নং জাতীয় সড়ক এবং কলকাতার দিকে ৩৪ ও ৩৫ নং জাতীয় সড়কের একটি গুরুত্বপূর্ণ সংযোগসূত্র। সেতুটি লারসেন অ্যান্ড টার্বো সংস্থা নির্মাণ করেছে।







নোত্র্‌ দাম দ্য পারি (ফরাসি ভাষায়: Notre Dame de Paris, অর্থাৎ "প্যারিসের মাতা") ফ্রান্সের কুমারী মেরির উদ্দেশ্যে নিবেদিত একটি প্রাচীন গির্জা। এইটি গোথিক জাতিদ্বারা নির্মিত অন্যতম প্রাচীন গির্জা। এর নির্মাণকাল ১১৬৩-১৩৪৫। এর উচ্চতা ১৩০ মিটার (৪২৭ ফুট)।






নোয়াখালী জেলা জামে মসজিদ (মাইজদী বড় মসজিদ নামেও এর পরিচিতি রয়েছে।) বাংলাদেশের নোয়াখালী জেলার প্রধান জামে মসজিদ।

নোয়াখালীর শহরের প্রাণ কেন্দ্রে এক অপূর্ব স্বর্গীয় ভাবাবেগ নিয়ে অবস্থান করছে মাইজদী জামে মসজিদ। প্রতিদিন শতশত ধর্মপ্রাণ মুসল্লী নিয়মিত এই মসজিদে নামাজ আদায় করেন। ১৮৪১ সালের পুরাতন নোয়াখালী শহরে মরহুম ইমাম উদ্দিন সওদাগর নিজের জমিতে জামে মসজিদটি স্থাপন করেছিলেন। মূল নোয়াখালী শহর মেঘনা নদীগর্ভে বিলীন হয়ে যাবার সময় সেই মসজিদটিও নদীগর্ভে চিরতরে হারিয়ে যায়। পুরাতন নোয়াখালী শহর নদীগর্ভে বিলীন হয়ে যাবার পরে মাইজদীতে নতুন শহর গড়ার সময়েই ১৯৫০ সালে মসজিদটির নির্মাণ কাজ শুরু হয়। দিনে দিনে নানান প্রতিষ্ঠান ও নানান জনের অনুদানের টাকায় গড়ে উঠছে অনন্য সুন্দর এই মসজিদ।

মসজিদের পশ্চিমে রয়েছে একটি বড় পুকুর, দক্ষিণে জিলা স্কুল উত্তরে ষ্টেশান রোড এবং জেলা জনস্বাস্থ্য প্রকৌশল ও জেলা সড়ক বিভাগের ভবন, পূর্বে গণপূর্ত বিভাগের ভূমি। এই মসজিদটির মূল এলাকা প্রায় ৩ একর ৮০ ডিসিমেল। এই মসজিদটি তৈরির সময় ছোট এক তলা ভবনে অপরুপ মুসলিম ও দেশী লোকজ শিল্প সৌন্দর্যে লতাপাতা আর নানা কোরআনের আয়াত ও উপদেশ বাণী উৎকীর্ণ করে নির্মান করা হয়। মসজিদের দৈর্ঘ্য ১৩০ ফুট ও প্রস্থে ৮০ ফুট আয়তনে মূল ভবনে তিনটি সুর্দৃশ্য গম্বুজ ও নয়টি সুউচ্চ মিনার ইসলামী স্থাপত্যে নির্মিত হয়। পুরাতন শহর জামে মসজিদটি ছিলো সকল ধর্মের সকল মানুষের শ্রদ্ধাবনত উপাসনার পীঠস্থান।

এ মসজিদের অভ্যন্তরে আছে সুদৃশ্য ঝাড়বাতি। পুরানো মসজিদ নদীগর্ভে বিলীন হয়ে যাবার সময় ঝাড়বাতি, লোহার সুদৃশ্য গেইট ও অসংখ্য শ্বেত পথরের টুকরো রক্ষা করা গেছে। সেগুলো এখন বর্তমান মসজিদের শোভা বর্ধন করছে। মুসল্লিদের সার্বিক সুবিধার জন্য এখানে নির্মিত হয়েছে আধুনিক শৌচাগার, গোসলখানা ও ওজু খানা।

মসজিদের সাথে মানব কল্যান মজলিস নামে একটি জনহিতকর সংস্থা কাজ করে যাচ্ছে। যা আর্তমানবতার সেবায় মসজিদ ভিত্তিক একটি সংগঠনের রুপ নিয়েছে। সুপার মার্কেট, রেষ্ট হাউস্, পুকুর লিজের অর্থ, সমাজের দানশীল মহত ব্যক্তি আর অসংখ্য ধর্মপ্রাণ মানুষের অনুদানে দিন দিন শ্রীবৃদ্ধি পাচ্ছে এই মসজিদ।
বিষয়শ্রেণীসমূহ:

    নোয়াখালী জেলার স্থাপত্য
    বাংলাদেশের মসজিদ






পরশনাথ মন্দির বা কলিকাতা জৈন মন্দির কলকাতায় অবস্থিত একটি জৈন মন্দির। বদ্রিদাস টেম্পল স্ট্রিটে অবস্থিত এই মন্দিরটি শহরের অন্যতম দর্শনীয় স্থান। ১৮৬৭ সালে শেঠ বদ্রিদাস নামে জনৈক মারোয়াড়ি শ্রীমল জৈন এই মন্দিরটি নির্মাণ করেন। মন্দিরের প্রতিষ্ঠাকার্য সম্পন্ন করেছিলেন শ্রী কল্যাণসুরীশ্বরজি মহারাজ।[১][২][৩]

পরেশনাথ মন্দির চত্বরে মোট চারটি মন্দির রয়েছে:

    শীতলনাথজি মন্দির (মূলনায়ক: শীতলনাথ ভগবান)
    চন্দ্রপ্রভুজি মন্দির (মূলনায়ক: চন্দ্রপ্রভুস্বামী ভগবান)
    মহাবীর স্বামী মন্দির (মূলনায়ক: মহাবীর স্বামী)
    দাদাওয়াড়ি (জৈন আচার্য জিন দত্ত কুশল সুরির পদচিহ্ন)






লালবাগ দূর্গ জাদুঘরে দর্শনার্থীদের কাছে সবচাইতে আকর্ষণীয় বিষয় হল পরীবিবির মাজার (সমাধি সৌধ)।






পালে গার্নিয়ে (ফরাসি ভাষায়: Palais Garnier) প্যারিসের একটি গীতিনাট্যশালা। এটি স্থাপত্যকলার একটি অপূর্ব নিদর্শন। এতে সর্বমোট আসনসংখ্যা ১৯৭৯টি। সম্পূর্ণ ভবনটি ১১,০০০ বর্গমিটার এলাকাজুড়ে অবস্থিত।






মালয়েশিয়ার কুয়ালালুমপুরে অবস্থিত বিশ্বের উচ্চতম দ্বৈত ভবন ব্যবস্থা।






পেট্রোনাস টুইন টাওয়ার (পেট্রোনাস টাওয়ার নামেও পরিচিত), মালয়েশিয়ার, কুয়ালালামপুরে অবস্থিত একটি বহুতল ভবন, যা ১৯৯৮ থেকে ২০০৪ সাল পর্যন্ত বিশ্বের সবচেয়ে উচু ভবন বলে সমাদৃত হত, যদি এর উচ্চতা মাপা হত প্রবেশপথের স্তর থেকে একেবারে চূড়া পর্যন্ত।





পোতালা প্রাসাদ হল তিব্বতের লাসা শহরে অবস্থিত তিব্বতি আধ্যাত্মিক প্রধান দলাই লামার বাসস্থান। তিব্বত চিন কর্তৃক অধিগৃহীত হওয়ার পর ১৯৫৯ খ্রিস্টাব্দে চতুর্দশ দলাই লামা তেনজ়িন গিয়াৎসো এই প্রাসাদ ত্যাগ করে তাঁর অনুগামীদের সঙ্গে নিয়ে গোপনে তিব্বত থেকে প্রস্থানপূর্বক ভারতে আগমন করেন এবং ভারত সরকারের আশ্রয় গ্রহণ করেন।






বঙ্গবন্ধু স্কোয়ার মন্যুমেন্ট ঢাকার বঙ্গবন্ধু এভিন্যিঊতে অবস্থিত, স্বাধীন বাংলাদেশের স্থপতি শেখ মুজিবর রহমান-এর একটি স্মারক ভাস্কর্য। মার্চ ৪, ২০০০ সালে তৎকালীন প্রধানমন্ত্রী শেখ হাসিনা এর ফলক উন্মোচন করেন। স্থানটি গুলিস্তানের মোড় হিসেবে পরিচিত।






নোয়াখালী জেলার বেগমগঞ্জ উপজেলাধীন বজরা ইউনিয়নের অন্তর্গত দিল্লির শাহী মসজিদের অনুকরণে নির্মিত বজরা শাহী মসজিদ মোগল সাম্রাজ্যের স্মৃতি বহন করছে। মসজিদের কেন্দ্রীয় পথের উপর ফার্সি ভাষায় উৎকীর্ণ লেখা অনুযায়ী মোগল সম্রাট মুহাম্মদ শাহের আমলে জমিদার আমানউল্যাহ কর্তৃক ১১৫৩ হিজরী সাল মোতাবেক ১১৩৯ বাংলা এবং ১৭৩২ সালে নির্মিত মসজিদটি আমানউল্যাহ এর বংশধর বলে কথিত আলী আহাং এবং সুজির উদ্দিন নামক দুই ব্যক্তি চীনা কাঠ, গ্লাস দ্বারা মসজিদের শোভাবর্ধন করেন। মসজিদ তৈরির ১৭৭ বছর পর ১৯০৯ সালে একবার মেরামত করা হয়।

মসজিদটি মোগল স্থাপত্যের সুস্পষ্ট নিদর্শন। মনোরম শোভা মন্ডিত মসজিদটি দেখার জন্য দূর-দূরান্ত থেকে প্রতিদিন প্রচুর মানুষের সমাগম ঘটে।





বড় কাটরা ঢাকায় অবস্থিত মুঘল আমলের নিদর্শন। সম্রাট শাহজাহানের পুত্র শাহ সুজার নির্দেশে ১৬৪১ খ্রিস্টাব্দে (হিজরী ১০৫৫) বুড়িগঙ্গা নদীর তীরে এই ইমারতটি নির্মাণ করা হয়[১]। এর নির্মাণ করেন আবুল কাসেম যিনি মীর-ই-ইমারত নামে পরিচিত ছিলেন। প্রথমে এতে শাহ সুজার বসবাস করার কথা থাকলেও পরে এটি মুসাফিরখানা হিসাবে ব্যবহৃত হয়।

এক সময় স্থাপত্য সৌন্দর্যের কারনে বড় কাটরার সুনাম থাকলেও বর্তমানে এর ফটকটি ভগ্নাবশেষ হিসাবে দাঁড়িয়ে আছে। এক সময় বড় কাটরার তোরণে ফারসি ভাষায় শাদুদ্দিন মুহম্মদ সিরাজী লিখিত একটি পাথরের ফলক লাগানো ছিল। যেখানে এই মুসাফির খানার নির্মাতা ও এর রক্ষনাবেক্ষনের ব্যয় নির্বাহের উপায় সম্পর্কে জানা যায়। ফলকে লেখা ছিল:[১]
“ 	সুলতান শাহ্‌ সুজা সব সময় দান-খয়রাতে মশগুল থাকিতেন। তাই খোদার করুণালাভের আশায় আবুল কাসেম তুব্বা হোসায়নি সৌভাগ্যসূচক এই দালানটি নির্মাণ করিলেন। ইহার সঙ্গে ২২টি দোকানঘর যুক্ত হইল- যাহাতে এইগুলির আয়ে ইহার মেরামতকার্য চলিতে পারে এবং ইহাতে মুসাফিরদের বিনামূল্যে থাকার ব্যবস্থা হইতে পারে। এই বিধি কখনো বাতিল করা যাইবে না। বাতিল করিলে অপ্রাধী শেষ বিচার দিনে শাস্তি লাভ করিবে। শাদুদ্দিন মুহম্মদ সিরাজি কর্তৃক এই ফলকটি লিখিত হইল।






ভারতের গৌড়ে অবস্থিত মুসলিম যুগের স্থাপত্য নিদর্শন। গৌড়ের সবচেয়ে বড় মসজিদ হলো বড় সোনা মসজিদ। এটি হোসেন-শাহ স্থাপত্য রীতিতে তৈরী। স্থাপনাটি ইটের গাঁথুনি দ্বারা নির্মিত এবং বাইরের অংশ পাথর দ্বারা আবৃত ছিল।
সূচিপত্র
 [আড়ালে রাখো] 

    ১ নির্মাণকাল
    ২ নামকরণ
    ৩ প্রবেশ তোরণ
    ৪ বহির্ভাগ
    ৫ অন্তর্ভাগ
    ৬ অলংকরণ
    ৭ আরও দেখুন
    ৮ বহিঃসংযোগ
    ৯ তথ্যসূত্র

[সম্পাদনা] নির্মাণকাল

এ মসজিদটির নির্মানকাল সঠিক ভাবে জানা যায় না। মেজর ফ্রাঙ্কলিন মসজিদটির কাছে একটি শিলালিপি খুজে পান, ধারণা করা হত এটিই এই মসজিদটির শিলালিপি। এতে তারিখ ছিলো ৯৩২ হিজরী সন (১৫২৬ খৃষ্টাব্দ), এটি অনুসারে মসজিদটি নির্মাণ করেছিলেন সুলতান হোসেন শাহের পুত্র সুলতান নাসিরুদ্দিন নুসরত শাহ। পরে মসজিদের ঠিক বাইরে উত্তর-পশ্চিম কোণে আরেকটি শিলালিপি পাওয়া যায় যা এই ধারণাকে ভুল প্রমাণ করেছে। এতে ৯৩০ হিজরী সনে (১৫২৩ খৃষ্টাব্দ) নুসরত শাহ কতৃক একটি তোরণ নির্মাণের বর্ণনা পাওয়া যায়। যেহেতু এ শিলালিপিটি মসজিদের অধিক কাছে পাওয়া গেছে, তাই এটি মসজিদের তোরণটির শিলালিপি হওয়ার সম্ভাবনাই বেশি। আর স্বাভাবিকভাবেই এ ধরনের ভবনের তোরণ মূল ভবনের আগে নির্মাণ করা হয় না। মেজর ফ্রাঙ্কলিন প্রাপ্ত শিলালিপিটির তারিখ এ শিলালিপির পরের। তাই সেটি মসজিদের শিলালিপি হওয়ার সম্ভাবনা নেই বললেই চলে।
তাছাড়া নুসরত শাহ কতৃক নির্মিত বাঘা মসজিদের স্থাপত্য শৈলীর সাথে এর অমিল রয়েছে যথেষ্ট। এর ফ্যাসাদগুলোতে অলংকরণ খুবই কম, নেই বললেই চলে। তবে মিহরাব গুলোতে অলংকরণ রয়েছে। বরঞ্চ, আলাউদ্দিন হোসেন শাহের শাসনামলের প্রথমার্ধে নির্মিত ছোটো সোনা মসজিদের সাথে এর স্থাপত্য শৈলীর মিল খুজে পাওয়া যায়। স্থাপত্যশৈলীর এই মিল এবং পরে প্রাপ্ত শিলালিপিটির তারিখ থেকে এটা মনে হয়া অসম্ভব নয় যে মসজিদটি আলাউদ্দিন হোসেন শাহের শাসনামলের শেষের দিকে নির্মিত হয়েছিলো।
[সম্পাদনা] নামকরণ

এ মসজিদের গম্বুজগুলোর উপর সোনালী রঙ এর আস্তরণ ছিলো। এ থেকে মসজিদটির নাম হয় সোনা মসজিদ। গৌড় নগরীর উপকন্ঠে ফিরোজপুর গ্রামে সোনালী রঙের আস্তরণ যুক্ত আরেকটি সোনা মসজিদ ছিলো। সেটি ছিলো আকারে ছোট। তাই এ মসজিদটিকে বলা হত বড় সোনা মসজিদ, আর ফিরোজপুরেরটিকে বলা হত ছোট সোনা মসজিদ। আবিদ আলীর রেকর্ড থেকে জানা যায়, এ মসজিদটি মূলত বারদুয়ারী নামে পরিচিত ছিলো, অর্থাৎ যে স্থাপনার বারটি দরজা রয়েছে। কিন্তু বাস্তবে মসজিদটির সম্মুখ ফ্যাসাদে এগারটি দরজা রয়েছে। আবিদ আলী বর্ণনা করেছেন, বারদুয়ারী শব্দটির অর্থ সাধারণভাবে বড় হলরুম। মসজিদের সামনে অবস্থিত বড় উদ্যানটির কারণে এই নাম ব্যবহার করা হত।
[সম্পাদনা] প্রবেশ তোরণ

মসজিদটি ২০০ ফিটx২০০ ফিট পরিমাপের চতুষ্কোণ একটি উদ্যানের (courtyard) পশ্চিম পার্শ্বে অবস্থিত। এর উত্তর, দক্ষিণ ও পূর্বে পার্শ্বের মাঝ বরাবর খিলানযুক্ত তোরণ ছিলো। বর্তমানে কেবল উত্তর ও পূর্বের তোরণ দুটি অবশিষ্ট আছে। এ তোরণের মাপ ৩৮.৫ ফিটx১৩.৫ ফিট। একসময় এটি পাথর আবৃত ছিলো। এতে সাদা, নীল, সবুজ, হলুদ ও কমলা রঙ এর কাঁচের টাইলের (glazed tile) উপর ফুল সদৃশ অলংকরণ ছিল।
[সম্পাদনা] বহির্ভাগ

মসজিদ ভবনটির চারপাশে চারটি এবং মূল প্রার্থণালয় ও করিডোর এর সংযোগস্থলে দুটি- মোট ছটি বুরুজ আছে। প্রতিটিই অষ্টকোণাকৃতি। মসজিদটির বাইরের পরিমাপ ১৬৮ ফিটx ৭৬ফিট। এর উচ্চতা ২০ ফিট। সম্মুখ ফ্যাসাদটি ধনুকের মত উপরদিকে ঈষৎ বাঁকানো।
[সম্পাদনা] অন্তর্ভাগ

মসজিদ ভবনটির মূল প্রার্থনালয়ের সামনে একটি করিডোর আছে। করিডোরটি ১৫০ ফিট লম্বা। করিডোরের পূর্বদিকে এগারটি এবং উত্তর ও দক্ষিণ দিকে একটি করে খিলানযুক্ত দরজা আছে। প্রার্থণালয়টি পাথর নির্মিত চতুষ্কোণ স্তম্ভ দ্বারা উত্তর-দক্ষিণে তিনটি আইলে ও পূর্ব-পশ্চিমে এগারটি সারিতে (bay) বিভক্ত। তিনটি আইলের উভয় দিকে তিনটি করে দরজা আছে। করিডোরের এগারটি দরজা বরাবর পশ্চিম দেয়ালে এগারটি মিহরাব ছিল যার প্রতিটিই বর্তমানে ধ্বংসপ্রাপ্ত। সর্ব উত্তর পার্শ্বের তিনটি সারির উপর জেনানা মহল অবস্থিত। উত্তর পাশ থেকে সিঁড়ি আছে যা দিয়ে এতে ওঠা যেত। প্রার্থণালয়ের ওপর ৩৩টি ও করিডোরের ওপর ১১টি- মোট ৪৪টি গম্বুজ ছিলো এ মসজিদে। বর্তমানে কেবল করিডোরের ওপরের ১১টি টিকে আছে। বাকিগুলো ধ্বংসপ্রাপ্ত হয়েছে।
[সম্পাদনা] অলংকরণ

ছোটো সোনা মসজিদের সাথে স্থাপত্য শৈলীতে যথেষ্ট মিল থাকলেও অলংকরণে রয়েছে বিস্তর ফারাক। ছোটো সোনা মসজিদ অলঙ্করণে সমৃদ্ধ এবং এর কাজগুলো অত্যন্ত সূক্ষ। অপরদিকে বড় সোনা মসজিদের অনাড়ম্বর ভাব এই স্থাপনাটিকে বিশেষায়িত করেছে। এর স্থাপত্যশৈলীর বৈশিষ্টই হল ফ্যাসাদগুলোর সাদামাটা ও সরল ভাব এবং বিশাল আয়তন। ইন্দো-মুসলিম স্থাপত্যে সাধারণত অপেক্ষাকৃত ছোটো স্থাপনাতে সূক্ষ কারুকাজ দেখা যায়। ইমারতের আকার যত বৃদ্ধি পায়, তার সারল্যও তত বেশি হয়। গাম্ভীর্য ও অতি অলংকরণ পাশাপাশি চলে না। বড় সোনা মসজিদে সম্ভবত এই রীতিটিই মেনে চলা হয়েছে।






বাংলাদেশ জাতীয় জাদুঘর বাংলাদেশের রাজধানী ঢাকা শহরে অবস্থিত দেশের প্রধান জাদুঘর। এটি মার্চ ২০, ১৯১৩ খ্রিস্টাব্দে প্রতিষ্ঠিত হয়, এবং ৭ আগস্ট, ১৯১৩ খ্রিস্টাব্দে এর আনুষ্ঠানিক উদ্বোধন করা হয়। ১৯৮৩ খ্রিষ্টাব্দের ১৭ নভেম্বর তারিখে এটিকে জাতীয় জাদুঘরের মর্যাদা দেয়া হয়।

জাদুঘরটি শাহবাগ মোড়ের সন্নিকটে পিজি হাসপাতাল, রমনা পার্ক ও চারুকলা ইন্সটিটিউটের পাশে অবস্থিত। এখানে নৃতত্ব, চারুকলা, ইতিহাস, প্রকৃতি এবং আধুনিক ও বিশ্ব-সভ্যতা- ইত্যাদি বিষয়ে আলাদা প্রদর্শনী রয়েছে। এছাড়া এখানে একটি সংরক্ষণাগারও রয়েছে।
সূচিপত্র
 [আড়ালে রাখো] 

    ১ ইতিহাস
    ২ নিয়ন্ত্রণাধীন জাদুঘর
    ৩ বহিঃসংযোগ
    ৪ তথ্যসূত্র

[সম্পাদনা] ইতিহাস

১৮৫৬ খ্রিষ্টাব্দের ১ নভেম্বর "দ্য ঢাকা নিউজ" পত্রিকায় প্রথম এদেশে জাদুঘর প্রতিষ্ঠার প্রয়োজনীয়তা তুলে ধরা হয়। ১৯১৩ খ্রিষ্টাব্দের ২০ মার্চ তৎকালীন সচিবালয় (বর্তমান ঢাকা মেডিক্যাল)-এ দুই হাজার রুপি তহবিল নিয়ে জাদুঘরের কার্যক্রম শুরু। বাংলার তৎকালীন গভর্নর লর্ড কারমাইকেল তৎকালীন সচিবালয়ের একটি কক্ষে এই ঢাকা জাদুঘর উদ্বোধন করেন। ১৯১৩ খ্রিষ্টাব্দের ৭ আগস্ট ঢাকা জাদুঘরের যাত্রা শুরু হয়। ১৯১৪ খ্রিষ্টাব্দের ২৫ আগস্ট সর্বসাধারণের জন্য জাদুঘর উন্মুক্ত করে দেয়া হয়। ঢাকা জাদুঘরের প্রথম অস্থায়ী কিউরেটর বা তত্ত্বাবধায়ক ছিলেন এন গুপ্ত। প্রথম কিউরেটর নলিনীকান্ত ভট্টশালী। ব্রিটিশ সরকার এদেশে জাদুঘর প্রতিষ্ঠা করে বঙ্গভঙ্গ রদের ক্ষতিপূরণ হিসেবে। শাহবাগ এলাকায় বাংলাদেশ জাতীয় জাদুঘরের জন্য একটি অত্যাধুনিক বৃহদায়তন ভবনের উদ্বোধন করা হয় ১৯৮৩ খ্রিষ্টাব্দের ১৭ নভেম্বর।[১] আট একর জমির ওপর নির্মিত চারতলা ভবনটির তিনটি তলা জুড়ে রয়েছে ৪৩টি গ্যালারি। জাতীয় জাদুঘরের বিভাগগুলো হচ্ছেঃ-

    ইতিহাস ও ধ্রুপদী শিল্পকলা
    জাতিতত্ত্ব ও অলঙ্করণ শিল্পকলা
    সমকালীন শিল্পকলা ও বিশ্বসভ্যতা
    প্রাকৃতিক ইতিহাস বিভাগ
    সংরক্ষণ গবেষণাগার

[সম্পাদনা] নিয়ন্ত্রণাধীন জাদুঘর

বাংলাদেশ জাতীয় জাদুঘরের নিয়ন্ত্রণে দেশের বিভিন্ন প্রান্তের জাদুঘরগুলো পরিচালিত হচ্ছে।[২] সেগুলো হলোঃ-

    আহসান মঞ্জিল জাদুঘর, ঢাকা।
    শিল্পাচার্য জয়নুল আবেদিন সংগ্রহশালা, ময়মনসিংহ।
    ওসমানী জাদুঘর, সিলেট






বাকিংহাম প্রাসাদ বৃটিশ রাজ পরিবারের লন্ডনের বাসস্থান[১] প্রসাদটি রাজ পরিবারের বিনোদনের এবং একটি পর্যটক আকর্ষনের উদ্দেশ্যে গড়া হয়েছিল। এটি বৃটিশ নাগরিকদের অনন্দ এবং সঙ্কটকালে নতুন ভাবে উজ্জীবিত করে।






বাবা আদম মসজিদ বাংলাদেশের মুন্সীগঞ্জ জেলার দরগাবাড়ি গ্রামে অবস্থিত একটি প্রাচীন মসজিদ যা পঞ্চদশ শতাব্দীতে নির্মিত। এ মসজিদে নিয়মিত জামাতে নামাজ আদায় করা হয়। মসজিদের চত্বরে জনাব বাবা আদমের [রহ.] মাজার অবস্থিত।[১] ১৯৪৮ খ্রিস্টাব্দ থেকে বাংলাদেশ সরকারের পুরাতত্ত্ব বিভাগ এ স্থাপনার তত্ত্বাবধান করছে।
সূচিপত্র
 [আড়ালে রাখো] 

    ১ ইতিহাস
    ২ বিবরণ
    ৩ জনপ্রিয় মাধ্যমে উপস্থাপনা
    ৪ তথ্যসূত্র
    ৫ বহিঃসংযোগ

[সম্পাদনা] ইতিহাস

হিজরী ৮৮৮ তথা ১৪৮৩ খ্রিস্টাব্দে নির্মিত হয় বাবা আদম মসজিদ। মসজিদ নির্মাণে ৪ বৎসর সময় লেগেছিল।
[সম্পাদনা] বিবরণ

এ মসজিদের ছাদে ৬টি গম্বুজ রয়েছে। উত্তর-দক্ষিণে বিস্তারিত ভিত্তি এলাকা দৈর্ঘ্যে ৪৩ ফুট এবং প্রস্থে ৩৬ ফুট। এর দেয়াল ইটে নির্মিত যা প্রায় ৪ ফুট প্রশস্থ। ইটের আকার ১০ ইঞ্চি, ৭ ইঞ্চি, ৬ ইঞ্চি ও ৫ ইঞ্চি। এগুলো লাল পোড়ামাটির ইট। সম্মুখভাগে তিনটি খিলানাকৃতির প্রবেশ পথ রয়েছে যার মাঝেরটি বর্তমানে ব্যবহৃত হয়। অভ্যন্তরভাগে পশ্চিম দেয়ালে তিনটি মেহরাব রয়েছে আর পূর্ব দেয়ালে রয়েছে আরবি লিপিতে উৎকীর্ণ একটি শিলাফলক।
[সম্পাদনা] জনপ্রিয় মাধ্যমে উপস্থাপনা

বাংলাদেশ ডাক বিভাগ বাবা আদম মসজিদের ছবি সংবলিত একটি ডাকটিকিট প্রকাশ করেছে।






বাহরাইনের ওয়ার্ল্ড ট্রেড সেন্টার (ইংরেজিতে: The Bahrain World Trade Center) যা ২৪০ মিটার বা ৭৮৭ফুট উচু ৫০ তলা বিশিষ্ঠ যমজ বিল্ডিং যার স্থপতি হলেন শন কিলা নামে একজন দক্ষিণ আফ্রিকান। ভবনটি Bahrain WTC বা BWTC নামেও পরিচিত। এটি মানামা, বাহরাইনতে অবস্থিত পৃথিবীর ১ম উইন্ড টারবাইন বায়ুবিদ্যুৎ কেন্দ্র সমন্বিত বিল্ডিং ।

৫০ তলা বিশিষ্ঠ যমজ বিল্ডিং যার প্রয়োজনীয় বিদ্যুৎ এর ১১-১৫% প্রায় ১.৩-১.৮ গিগা ওয়াট আওয়ার/বছর উৎপাদন হবে বিল্ডিং এ স্থাপিত ৩২গজ বা ৯৬ফুট ডায়ামিটারের ৩x২২৫ কিলোওয়াট এর উইন্ড টারবাইন (বায়ুবিদ্যুৎ কেন্দ্র) হতে। এই পরিমাণ বিদ্যুৎ দিয়ে ৩০০ বাড়িতে ১ বছর আলোর ব্যবস্থা করা সম্ভব।






বিদ্যাসাগর সেতু, বা দ্বিতীয় হুগলি সেতু, ভারতের পশ্চিমবঙ্গ রাজ্যে হুগলি নদীর উপর অবস্থিত একটি সেতু। এর মাধ্যমে হাওড়া ও কলকাতা শহরদুটির মধ্যে যোগাযোগ রক্ষিত হচ্ছে। সেতুটি সব রকম যানবাহনের ক্ষেত্রেই টোল সেতু হিসেবে ব্যবহৃত হয়। এর মোট দৈর্ঘ্য ৮২২.৯৬ মিটার। এটি ভারতের দীর্ঘতম ঝুলন্ত (কেবল-স্টেইড) সেতু এবং এশিয়ার দীর্ঘতম ঝুলন্ত সেতুগুলির মধ্যে একটি। সেতুটি নির্মাণ করতে মোট ৩৮৮ কোটি টাকা খরচ হয়েছিল। ১৯৯২ সালের ১০ অক্টোবর সেতুটির উদ্বোধন করা হয়।[১][২] হুগলি রিভার ব্রিজ কমিশনের অধীনে সরকারি ও বেসরকারি যৌথ উদ্যোগে এই সেতুটি নির্মিত হয়েছিল।[৩]

১৯৪৩ সালে নির্মিত রবীন্দ্র সেতুর (হাওড়া ব্রিজ) ১২ kilometre (৭.৫ মাইল) দক্ষিণে অবস্থিত বিদ্যাসাগর সেতু হুগলি নদীর উপর নির্মিত দ্বিতীয় সেতু। উনিশ শতকের বাঙালি শিক্ষাবিদ ও সমাজ সংস্কারক ঈশ্বরচন্দ্র বিদ্যাসাগরের নামানুসারে সেতুটির নামকরণ করা হয়েছে।[১][৩][৪]

প্রকৃতপক্ষে এই সেতু কলকাতা-সন্নিকটস্থ গঙ্গাবক্ষে স্থিত অপর দুই সেতু রবীন্দ্র সেতু ও বিবেকানন্দ সেতুর সহযোগী সেতু হিসাবে নির্মিত হয়েছিল। বিদ্যাসাগর সেতু একটি কেবল-স্টেইড বা ঝুলন্ত সেতু। এর প্রধান বিস্তার ৪৫৭ মিটারের কিছু বেশি এবং ডেকের প্রস্থ ৩৫ মিটার। এ সেতুর নির্মাণকাজ শুরু হয়েছিল ১৯৭৮ সালে এবং সেতুটির উদ্বোধন হয় ১০ অক্টোবর, ১৯৯২, বিদ্যাসাগর মহাশয়ের প্রয়াণশতবর্ষে। সেতুর তদারককারী সংস্থা হুগলি রিভার ব্রিজ কমিশন (এইচআরবিসি)। তবে সেতু নির্মাণ করেছিল বিবিজি নামে ব্রেইথওয়েইট, বার্ণ ও জেশপ নামক তিন সংস্থার একটি যৌথ দল।
সূচিপত্র
 [আড়ালে রাখো] 

    ১ ইতিহাস
    ২ বৈশিষ্ট্য
    ৩ তথ্যসূত্র
    ৪ বহিঃসংযোগ

[সম্পাদনা] ইতিহাস

১৯৪৭ সালে ভারত স্বাধীন হওয়ার পর থেকে দেশের বাণিজ্যিক কার্যকলাপ ও জনসংখ্যা উত্তরোত্তর বৃদ্ধি পেতে থাকে। হাওড়া ও কলকাতা শহরদুটির মধ্যে হুগলি নদীর উপর সেই সময় একটি মাত্র সেতুই ছিল - হাওড়া ব্রিজ। এই সেতুর উপর যানবাহনের চাপ ক্রমাগত বাড়তে থাকলে, নদীর উপর একটি নতুন সেতু নির্মাণের প্রয়োজনীয়তা উপলব্ধি করা হয়। এমন একটি সেতুর পরিকল্পনা করা হয়, যে সেতুটি নিকটস্থ জাতীয় সড়কের মাধ্যমে মুম্বই, দিল্লি ও চেন্নাই শহর তিনটিকে সরাসরি সড়কপথে যুক্ত করতে পারবে।[৪]

১৯৭২ সালের ২০ মে, ইন্দিরা গান্ধী এই সেতুর শিলান্যাস করেন।[৫] যদিও এই ঝুলন্ত সেতু (সেই সময়ে এই সেতুটি একই ধরনের সেতুগুলির মধ্যে বিশ্বের দীর্ঘতম স্প্যান ব্রিজ ছিল) নির্মাণের কাজ শুরু হয় ১৯৭৯ সালের ৩ জুলাই, কলকাতার নদীতীরে একটি কূপখননের মাধ্যমে।[৬] সেতুটি সম্পূর্ণ হতে মোট ২০ বছর (অবশ্য তার মধ্যে সাত বছর কোনো নির্মাণকাজই হয়নি) সময় লেগেছিল। ১৯৯২ সালের ১০ অক্টোবর সেতুটি উদ্বোধন করা হয়।
[সম্পাদনা] বৈশিষ্ট্য
সেতুর পূর্ণ বিস্তার

বিদ্যাসাগর সেতু একটি মাল্টি-কেবল স্টেইড (১২১টি কেবল) সেতু। ১২৭.৬২ মিটার (৪১৮.৭ ফুট) লম্বা দুটি ইস্পাত-নির্মিত পাইলন কেবলগুলিকে ধরে আছে। সেতুটিতে দুটি ইস্পাতের কাঠামোযুক্ত কনক্রিট ডেক রয়েছে। ডেকের দুটি ক্যারেজওয়ের মোট প্রস্থ ৩৫ মিটার (১১০ ফুট)। সেতুটিতে মোত তিনটি লেন এবং দু-পাশে ১.২ মিটার () প্রস্থবিশিষ্ট ফুটপাথ রয়েছে। ডেকটি মূল ৪৫৭.২০ মিটার (১,৫০০ ফুট) দীর্ঘ বিস্তার এবং দু-পাশের প্রতিপাশের ১৮২.৮৮ মিটার (৬০০ ফুট) বিস্তারের উপর রয়েছে। এটিকে ধরে আছে সমান্তরাল তারের কেবল। সেতুটির নকশা করেছিল শ্লেইচ বার্গারম্যান অ্যান্ড পার্টনার, নকশা পরীক্ষা করে ফ্রিম্যান ফক্স অ্যান্ড পার্টনার ও বৃহৎ শিল্প নিগম লিমিটেড। সেতুটি নির্মাণ করে গ্যামন ইন্ডিয়া লিমিটেড।[২][৭]

    বিদ্যাসাগর সেতু্র পশ্চাতে সূর্যাস্ত-দৃশ্য

    বিদ্যাসাগর সেতু, হুগলি নদী থেকে

    বিদ্যাসাগর সেতুর স্তম্ভ






বিবেকানন্দ সেতু (বালি সেতু নামেও পরিচিত) ভারতের পশ্চিমবঙ্গের হুগলী নদীর উপরে অবস্থিত একটি সেতু, যা বালির হাওড়া শহর ও দক্ষিণেশ্বরের কলকাতা শহরের মধ্যে সংযোগ স্থাপন করেছে। এটি ১৯৩২ সালে নির্মাণ করা হয়। এটি একটি বহু-স্প্যানবিশিষ্ট ইস্পাতনির্মিত ব্রিজ।

ব্রিজটিতে রেল ও সড়ক দুই ধরনের পরিবহন ব্যবস্থাই রয়েছে। রেলপথে ব্রিজটি শিয়ালদহ স্টেশনকে দিল্লির সাথে যুক্ত করেছে। সড়কপথে এটি হাওড়ার গ্র্যান্ড ট্রাংক রোডকে কলকাতার ব্যারাকপুর ট্রাংক রোডের সাথে যুক্ত করেছে।

বর্তমানে ব্রিজটির উপর দিয়ে দৈনিক প্রায় ২৪,০০০ যানবাহন চলাচল করে।






বুর্জ খলিফা ২৩শে ডিসেম্বর ২০০৯
বুর্জ খলিফা ছিল বিশ্বের উচ্চতম ভবন২০১০ থেকে.*
বুর্জ খলিফা
যে ভবনটি এর পূর্বে সর্বোচ্চ ভবন ছিল 	তাইপে ১০১
তথ্য
অবস্থান 	দুবাই, সংযুক্ত আরব আমিরাত
বর্তমান অবস্থা 	সম্পূর্ণ
ভিত্তিপ্রস্তর 	জানুয়ারি ২০০৪
নির্মিত 	২০০৪–২০১০
প্রবেশ 	৪ঠা জানুয়ারি ২০১০[১]
ব্যবহার 	মিশ্র-ব্যবহার
রুফ 	৮২৮ মিটার (২,৭১৭ ফুট)[২]
সর্বোচ্চতল 	৬২১.৩ মিটার (২,০৩৮ ফুট)[২]
কারিগরী বর্ণনা
তলসংখ্যা 	১৬৩ বাসযোগ্য মেঝে[২][৩]
plus 46 maintenance levels in the spire[৪] and 2 parking levels in the basement
ফ্লোরএরিয়া 	৩,০৯,৪৭৩ বর্গ মিটার (৩৩,৩১,১০০ sq ft)[২]
ব্যয় 	$১.৫ বিলিয়ন[৫]
প্রতিষ্ঠানসমূহ
স্থপতি 	Adrian Smith at SOM
স্থাপত্য
বাস্তুকার 	Bill Baker at SOM[৬]
কন্ট্রাকটর 	Samsung C&T, Besix and Arabtec
Supervision Consultant Engineer & Architect of Record Hyder Consulting
Construction Project Manager Turner Construction
Grocon[৭]
Planning Bauer AG and Middle East Foundations[৭]
Lift contractor Otis[৭]
VT consultant Lerch Bates[৭]
ডেভলপার 	এমার প্রোপার্টিজ
*Fully habitable, self-supported, from main entrance to highest structural or architectural top; see the list of tallest buildings in the world for other listings.

বুর্জ খলিফা ( আরবি ভাষায়: برج خليفة ; /খালিফাহ/) পৃথিবীর উচ্চতম ভবন যা ৪ঠা জানুয়ারী ২০১০ তারিখে উদ্বোধন করা হয়েছে।[৮] এটি আরব আমিরাতের দুবাই শহরে অবস্থিত। । এটি "দুবাই টাওয়ার" নামেও পরিচিত।[৯] নির্মাণকালে এর বহুলপ্রচারিত নাম বুর্জ দুবাই ( আরবি ভাষায়: برج دبي) থাকলেও উদ্বোধনকালে এর নাম পরিবর্তন করে "বুর্জ খলিফা" রাখা হয়। [১০]
সূচিপত্র
 [আড়ালে রাখো] 

    ১ উচ্চতা
    ২ কিছু বৈশিষ্ট্য
    ৩ তলা বিন্যাস
    ৪ চিত্রমালা : বুরুজ দুবাই নির্মাণধারা
    ৫ তথ্যসূত্র
    ৬ আরো দেখুন

[সম্পাদনা] উচ্চতা

এটির উচ্চতা ৮১৮ মিটার তথা ২,৭১৭ ফুট (প্রায় আধা মাইল)। এটি তাইওয়ানের তাইপে ১০১ টাওয়ার থেকে ১,০০০ ফুটেরও বেশী উচ্চতর। "তাইপেই ১০১" ভবনটির উচ্চতা ১,৬৬৭ ফুট। ২০০৪ থেকে ২০০৯ খ্রিস্টাব্দ পর্যন্ত এটিই ছিল পৃথিবীর উচ্চতম স্থাপনা। মার্কিন যুক্তরাষ্ট্রের শিকাগো শহরে অবস্থিত উইলস টাওয়ারটি ১,৪৫১ ফুট উঁচু। "বুর্জ খলিফা" এতই উঁচু একটি ভবন যে নিচতলা আর সবোর্চ্চতলার মধ্যে তাপমাত্রার পার্থক্য ১০ ডিগ্রী সেলসিয়াস।[১১]
[সম্পাদনা] কিছু বৈশিষ্ট্য

"বুর্জ খলিফার" নির্মাণ কাজ শুরু হয় ২০০৪ খ্রিস্টাব্দে, আর কাজ শেষ হয় ২০০৯ খ্রিস্টাব্দে। এটি তৈরীতে প্রায় ১.৫ বিলিয়ন ডলার ব্যয় হয়েছে। এর বহিপ্রার্ঙ্গনে অবস্থিত ফোয়ারা নির্মাণেই ব্যয় হয়েছে ১৩৩ মিলিয়ন ব্রিটিশ পাউন্ড। এই ভবনে ১,০৪৪টি বাসা (এপার্টমেন্ট) আছে ; ১৫৮তলায় আছে একটি মসজিদ ; ৪৩তম এবং ৭৬তম তলায় আছে দুটি সুইমিং পুল। আরো আছে ১৬০ কক্ষ বিশিষ্ট একটি হোটেল। ১২৪তম তলায় দর্শকদের জন্য প্রকৃতি দর্শনের ব্যবস্থা করা হয়েছে।[১২] এ ভবনে সংস্থাপিত কোনো কোনো লিফটের গতিবেগ ঘণ্টায় ৪০ মাইল।[১৩] ২০০৪ খ্রিস্টাব্দে শিলান্যাসের পর থেকে অতি দ্রুত নির্মাণ কাজ অগ্রসর হয়েছে। এমনো দিন গেছে যে দিন ১২ হাজার নির্মাণ কমী একযোগে নির্মাণ প্রক্রিয়ায় নিযুক্ত ছিল। সে সময় প্রতি তিন দিন পর পর একটি ছাদ তৈরি করা হয়েছে।[১৪]
[সম্পাদনা] তলা বিন্যাস

এটি পুরো ভবনের মেঝে বা তলা বিন্যাস[১৫][১৬]:
তলা 	ব্যবহার
১৬০–২০৬ 	কারিগরি
১৫৬–১৫৯ 	যোগাযোগ ও সম্প্রচার
১৫৫ 	কারিগরি
১৩৯–১৫৪ 	কর্পোরেট স্যুট
১৩৬–১৩৮ 	কারিগরি
১২৫–১৩৫ 	কর্পোরেট স্যুট
১২৪ 	পর্যবেক্ষণাগার
১২৩ 	স্কাই লবি
১২২ 	এট.মোসফিয়ার রেস্টুরেন্ট
১১১–১২১ 	কর্পোরেট স্যুট
১০৯–১১০ 	কারিগরি
৭৭–১০৮ 	আবাসিক
৭৬ 	স্কাই লবি
৪৪–৭২ 	আবাসিক
৪৩ 	স্কাই লবি
৪০–৪২ 	কারিগরি
৩৮–৩৯ 	আরমানি হোটেল স্যুট
১৯–৩৭ 	আবাসিক
১৭–১৮ 	কারিগরি
৯–১৬ 	আরমানি বাসস্থান
১–৮ 	আরমানি হোটেল
নিচতলা 	আরমানি হোটেল
খোলা স্থান 	আরমানি হোটেল
বি১–বি২ 	পার্কিং, কারিগরি





বারো শিবালয় মন্দিরের অবস্থান জয়পুরহাটের বেলআমলা গ্রামে। বারোটি শিবমন্দির প্রাচীন স্থাপত্য শিল্পের সাক্ষ্য বহন করে আজো দাঁড়িয়ে আছে।
[সম্পাদনা] ইতিহাস

বারো শিলয়ের সঠিক ইতিহাস লিপিবদ্ধ অবস্থায় পাওয়া না গেলেও ধারণা করা হয় যে রাজা বল্লাল সেন শিবের উপাসক ছিলেন বলে তিনি এই মন্দির স্থাপন করেন। আবার কারো কারো মতে, ইতিহাস পরিচিত জগৎ শেঠের বিত্তবান ছিলেন লোচন মন্ডল নামে এক ধনাঢ্য ব্যক্তি যিনি বারো শিবালয় মন্দিরটি নির্মাণ করেন। বেলআমলা হতে প্রাপ্ত বিভিন্ন তথ্য মতে এবং সেখান থেকে সংগৃহীত বিভিন্ন প্রকার চন্ডীমূর্তি, সূর্যমূর্তি, বাসুদেবমুর্তি দেখে ধারণা করা হয় এককালে এখানে জৈন ও বৌদ্ধ ধর্মাবলীম্বদেরও তীর্থস্থান ছিল। রাজীব লোচন মন্দলের বংশের অধস্তন জ্ঞানেদ্রনাথ চৌধুরী একসময় এখানকার বিশাল জমিদারির মালিক ছিলেন। পরে ইস্ট ইন্ডিয়া কোম্পানি কর্তিক জমিদারি নিলামে উঠার পর থেকে বেলআমলা গ্রামে জমিদারির পতন হয়। পর্যায়ক্রমে গতিনাথ দত্ত চৈধুরী ও তার পুত্র গিরীলাল দত্ত চৈধুরীর সময় জমিদারি সম্পূর্ণ ধ্বংসপ্রাপ্ত হয়।
[সম্পাদনা] উৎসব

প্রতিবছর ফাগুনমাসের চতুর্দশীতে শিবরাত্রি এ বারো শিবালয় কে ঘিরে পূজা অর্চনা আয়োজিত হয়। শিবরাত্র উপলক্ষে অনুষ্ঠিত হয় বিশাল মেলা। মেলায় মানত, শিবদর্শন, গীতা পাঠ, উলুধ্বণি আর ঐতিহ্যবাহী ঢাক ঢোলের বাজনায় সারা এলাকা মুখরিত হয়। এছারা মেলায় দেশের সুখ-সমৃদ্ধি ও মানব কল্যাণে শিবঠাকুর কে সন্তুষ্ঠ করতে আলো আধারির মাঝে কীর্তন গানের অনুষ্ঠান করা হয়। মেলায় শাখা-সিদূর, পৈতা, তিলক, পুতির মালা, কাঠের জালি, পুতুল, খেলনা, ঘর সাজানোর জিনিষপত্রসহ, বিভিন্ন প্রকার আসবাব-পত্র বেচা কেনা জমে উঠে।






বেলুড় মঠ রামকৃষ্ণ পরমহংসের প্রধান শিষ্য স্বামী বিবেকানন্দ প্রতিষ্ঠিত রামকৃষ্ণ মিশনের প্রধান কার্যালয়। ভারতের পশ্চিমবঙ্গ রাজ্যে হাওড়া শহরের উত্তরাঞ্চলে অবস্থিত বেলুড়ে গঙ্গার পশ্চিমপাড়ে এই মঠ অবস্থিত। মঠের রামকৃষ্ণ মন্দিরটির স্থাপত্যে হিন্দু, ইসলাম ও খ্রিস্টীয় ধর্মচেতনার সংমিশ্রণ লক্ষিত হয়।[১]

৪০ একর জমির উপর অবস্থিত মূল মঠপ্রাঙ্গনে রামকৃষ্ণ পরমহংস, সারদা দেবী, স্বামী বিবেকানন্দের দেহাবশেষের উপর অবস্থিত মন্দির ও রামকৃষ্ণ মিশনের সদর কার্যালয় অবস্থিত। এছাড়াও রামকৃষ্ণ মঠ ও মিশনের ইতিহাসকে তুলে ধরার লক্ষ্যে একটি সংগ্রহশালাও এখানে স্থাপিত হয়েছে। বেলুড় মঠ-সন্নিহিত একটি প্রাঙ্গনে গড়ে উঠেছে রামকৃষ্ণ মিশন অনুমোদিত বিভিন্ন শিক্ষাকেন্দ্র।[২] স্বামী বিবেকানন্দের পূর্বপরিকল্পনা অনুসারে মন্দিরের নকশা নির্মাণ করেছিলেন রামকৃষ্ণ পরমহংসের অপর সাক্ষাতশিষ্য স্বামী বিজ্ঞানানন্দ। বেলুড় মঠ ভারতের একটি প্রধান পর্যটন আকর্ষণ এবং ভক্তদের নিকট একটি পবিত্র তীর্থ।

বেলুড় মঠ বিভিন্ন স্বাস্থ্য পরিষেবা, শিক্ষা, নারীকল্যাণ, শ্রমিক ও অনগ্রসর শ্রেণীর স্বার্থে গ্রামোন্নয়ন, ত্রাণ, ধর্মীয় ও সাংস্কৃতি অনুষ্ঠানের আয়োজন করে থাকে।[৩] রামকৃষ্ণ পরমহংস, সারদা দেবী, স্বামী বিবেকানন্দের জন্ম ও প্রয়াণতিথি, বিভিন্ন ধর্মীয় অনুষ্ঠান ও বড়দিন উৎসব উদযাপন করে এই কেন্দ্র। দুর্গাপূজা, বিশেষত মহাষ্টমীর কুমারীপূজা দেখতে এখানে প্রতি বছর প্রচুর জনসমাগম হয়।[৪]
সূচিপত্র
 [আড়ালে রাখো] 

    ১ ইতিহাস
    ২ স্থাপত্য
    ৩ মঠ প্রাঙ্গন
        ৩.১ রামকৃষ্ণ সংগ্রহালয়
    ৪ আরও দেখুন
    ৫ পাদটীকা
    ৬ বহিঃসংযোগ

[সম্পাদনা] ইতিহাস
বেলুড় মঠের মূল মন্দিরে রামকৃষ্ণ পরমহংসের মর্মরমূর্তি

১৮৯৭ সালে পাশ্চাত্য থেকে কয়েকজন অনুগামী সংগ্রহ করে কলম্বো প্রত্যাবর্তন করেন স্বামী বিবেকানন্দ। এরপর ভারতে ফিরেই তিনি দুটি মঠের গোড়াপত্তন করেন। একটি আলমোড়ার নিকট হিমালয়ে অবস্থিত মায়াবতীতে অদ্বৈত আশ্রম ও অপরটি কলকাতার সন্নিকটস্থ বেলুড়ে রামকৃষ্ণ মিশন।[৫][৬] এই মঠদুটি স্থাপনের প্রাথমিক উদ্দেশ্য ছিল রামকৃষ্ণ মিশনে যোগদানে ইচ্ছুক যুবকদের গ্রহণ ও প্রশিক্ষণ এবং তাদের মিশনের কাজকর্মের উপযুক্ত করে তোলা। এই বছরেই দুর্ভিক্ষের সময় জনসেবার মাধ্যমে মিশনের কাজের সূচনা হয়।[৬]

বিশ্বধর্ম মহাসভায় ভাষণদানের আগে পরিব্রাজক জীবনে স্বামী বিবেকানন্দ ভারতের বিভিন্ন অঞ্চল পর্যটন করেছিলেন। এই সময় তাজমহল, ফতেপুর সিক্রি, দেওয়ান-ই-খাস, রাজপুতানার প্রাসাদ এবং মহারাষ্ট্র, গুজরাট, তামিলনাড়ু, কর্ণাটক ও অন্যান্য অঞ্চলের প্রাচীন মন্দিরগুলি দর্শন করেন। যুক্তরাষ্ট্র ও ইউরোপ ভ্রমণকালে সেই অঞ্চলের আধুনিক, মধ্যযুগীয়, গথিক ও রেনেসাঁ স্থাপত্যের বৈশিষ্ট্যগুলিও অবগত হন। কথিত আছে, এই সকল স্থাপত্যের সংমিশ্রণে স্বামী বিবেকানন্দই বেলুড় মঠ স্থাপত্যের পূর্বপরিকল্পনা রচনা করেছিলেন।. [৭]

স্বামী বিবেকানন্দের পরিকল্পনা অনুযায়ী তাঁর সন্ন্যাসী-ভ্রাতা ও রামকৃষ্ণ পরমহংসের অপর সাক্ষাতশিষ্য স্বামী বিজ্ঞানানন্দ মন্দিরের নকশা প্রস্তুত করেন। বিজ্ঞানানন্দ পূর্বাশ্রমে ছিলেন সিভিল ইঞ্জিনিয়ার। ১৬ মার্চ, ১৯৩৫ মন্দিরের ভিত্তিপ্রস্তর স্থাপিত হয়। মার্টিন বার্ন অ্যান্ড কোম্পানি এই বিরাট মন্দিরটি নির্মাণ করেন। রামকৃষ্ণ মিশন এই মন্দিরের বর্ণনা দেন “স্থাপত্যের ঐকতান” রূপে।[৮]
[সম্পাদনা] স্থাপত্য

আধুনিক ধর্মস্থান বেলুড় মঠ মন্দির, মসজিদ ও গির্জার স্থাপত্যের বিভিন্ন বৈশিষ্ট্যের মিশ্রণে নির্মিত।[৯] রামকৃষ্ণ ভাবান্দোলনের বিশ্বাস অনুসারে বিশ্বধর্মের আদর্শকে তুলে ধরার জন্য একাধিক ধর্মের স্থাপত্য ও প্রতীকতত্ত্ব থেকে মন্দিরের এই স্থাপত্য বৈশিষ্ট্য সংকলিত হয়েছে।[১০][১১] ধর্মের রূপতাত্ত্বিক দিকটিরও একটি গুরুত্বপূর্ণ নিদর্শন এই মন্দির।[১০]

মন্দিরের মূল প্রবেশপথটি বৌদ্ধ আদর্শে নির্মিত। মূল প্রবেশপথের উপরের অংশটি উচ্চ স্তম্ভযুক্ত দক্ষিণ ভারতীয় মন্দিরের আদর্শে নির্মিত। মন্দিরের ভিতরের জানালা ও অলিন্দ উত্তর ভারতের রাজপুত ও মুঘল স্থাপত্যের আদর্শে তৈরি। কেন্দ্রীয় গম্বুজটি ইউরোপীয় রেনেসাঁ স্থাপত্যের নিদর্শন। আবার ভিতরের মেঝেটি কতটা খ্রিস্টান ক্রসের আকারে বিন্যস্ত।[১০]
[সম্পাদনা] মঠ প্রাঙ্গন

বেলুড় মঠের অভ্যন্তরে দ্রষ্টব্য স্থানগুলি হল শ্রীরামকৃষ্ণ মন্দির, পুরনো ঠাকুরঘর, স্বামী বিবেকানন্দের বাসকক্ষ, স্বামী ব্রহ্মানন্দ মন্দির, শ্রীমা সারদাদেবী মন্দির, স্বামী বিবেকানন্দ মন্দির, সমাধি পীঠ, পুরনো মঠ, রামকৃষ্ণ মিউজিয়াম ইত্যাদি। প্রতিদিন নির্দিষ্ট সময়ের জন্য বহিরাগত দর্শক ও পূণ্যার্থীদের দর্শনের নিমিত্ত মঠ ও মন্দিরের দ্বার খোলা রাখা হয়। দেশ ও বিদেশ থেকে বহু মানুষ প্রতিদিন এই মন্দিরে শ্রদ্ধা নিবেদন করতে আসেন।
[সম্পাদনা] রামকৃষ্ণ সংগ্রহালয়

দ্বিতল রামকৃষ্ণ সংগ্রহালয়ে রামকৃষ্ণ পরমহংস, সারদা দেবী, স্বামী বিবেকানন্দ ও অন্যান্য কয়েকজন বিশিষ্ট শিষ্যের ব্যবহৃত দ্রব্যাদি সংরক্ষিত রয়েছে। এগুলির মধ্যে রয়েছে পাশ্চাত্যে স্বামী বিবেকানন্দ পরিহিত লং কোট, ভগিনী নিবেদিতার টেবিল, ও মিসেস সেভিয়ারের একটি অর্গান।[১২][১৩] সংগ্রহালয়ে রামকৃষ্ণ আন্দোলন ও সমসাময়িক বাংলার ইতিহাস চিত্রের মাধ্যমে বর্ণিত হয়েছে।






ব্রিটিশ মিউজিয়াম যুক্তরাজ্যের লন্ডনে অবস্থিত মানুষের ইতিহাস এবং সাংস্কৃতির একটি জাদুঘর, যা বিশ্বের সবচেয়ে বড় জাদুঘরগুলোর মধ্যে অন্যতম একটি জাদুঘর। বিশ্বের সব অঞ্চলের মানুষের সাংস্কৃতির শুরু থেকে বর্তমান পর্যন্ত, প্রায় ১৩ মিলিয়ন নিদর্শন এই জাদুঘরে সংরক্ষিত আছে।
সূচিপত্র
 [আড়ালে রাখো] 

    ১ ইতিহাস
    ২ স্থাপনাসমূহ
    ৩ তথ্যসূত্র
    ৪ আরও পড়ুন
    ৫ বহিঃসংযোগ

[সম্পাদনা] ইতিহাস
স্যার হ্যান্স স্লোয়েন
মন্টাগু হাউজ,ব্লুমসবারি

ব্রিটিশ মিউজিয়াম স্থাপিত হয় ১৭৫৩ সালে।[১]পদার্থবিজ্ঞানী স্যার হ্যান্স স্লোয়েনের সংগৃহীত জিনিষপত্রের উপর ভিত্তি করেই এই জাদুঘরটি শুরুতে গড়ে উঠে।[২] ব্লুমসবারি, মন্টাগু হাউজে স্থাপিত জাদুঘরটি জনসাধারনের জন্য উন্মুক্ত করে দেয়া হয় ১৭৫৯ সালের ১৫ জানুয়ারি।
স্যার হ্যান্স ৭১ হাজারের বেশি বস্তু সামগ্রী সংগ্রহ করে জাদুঘরটিতে প্রদান করেছিলেন।[৩] এদের মধ্যে ৪০ হাজারের বেশি ছিল পুস্তক, ৭ হাজার পান্ডুলিপি, ৩৩৭ প্রজাতির উদ্ভিদ দেহাবশেষসহ মিশর, গ্রীস, রোম, ভারত ও আমেরিকা থেকে সংগৃহীত বস্তু ও প্রত্ন সামগ্রী।

