
তাকলা মাকান (উইগুর ভাষায়: ) উত্তর-পশ্চিম চীনের শিঞ্চিয়াং উইগুর স্বায়ত্বশাসিত প্রদেশে, দক্ষিণে পামির ও কুনলুন পর্বতমালা এবং উত্তরে তিয়ান শান পর্বতমালার মধ্যে অবস্থিত একটি মরুভূমি। এটি পূর্ব-পশ্চিমে প্রায় ১০০০ কিলোমিটার প্রশস্ত এবং উত্তর-দক্ষিণে প্রায় ৪০০ কিলোমিটার দীর্ঘ। এর মোট আয়তন প্রায় ২,৭০,০০০ বর্গকিলোমিটার।

তাকলা মাকান মরুভূমির মধ্যভাগে কোন বৃষ্টি পড়ে না বললেই চলে এবং এই এলাকাটি প্রাণহীন। তবে মরুভূমির ভেতর দিয়ে পাহাড় থেকে নেমে আসা অনেকগুলি ক্ষুদ্র নদী চলে গেছে এবং মরুভূমির স্থানে স্থানে মরূদ্যানের সৃষ্টি করেছে। এদের মধ্যে কেরিয়া, হোতান, কার্কান ও কাখগার নদীগুলির নাম উল্লেখযোগ্য। মরুভূমির উত্তর সীমা ঘেঁষে তারিম নদীটি প্রবাহিত হয়েছে। সবচেয়ে বড় মরূদ্যানগুলি মরুভূমির উত্তর-পশ্চিম ও দক্ষিণ-পশ্চিম অংশে অবস্থিত। সম্প্রতি চীন সরকার মরুভূমির দক্ষিণ প্রান্তে অবস্থিত হোতান শহর এবং উত্তর প্রান্তে অবস্থিত লুন্তাই শহরের মধ্যে মরুভূমির মধ্য দিয়ে একটি মহাসড়ক নির্মাণ করেছেন।

অতীতে একসময় তাকলা মাকান একটি উর্বর অঞ্চল ও বৌদ্ধ সভ্যতার একটি কেন্দ্র ছিল। ধীরে ধীরে অঞ্চলটির মরুকরণ ঘটে এবং এটি একটি জনশূন্য এলাকায় পরিণত হয়। প্রাচীন রেশম পথের দুইটি উপপথ তাকলা মাকানের প্রান্তে অবস্থিত মরূদ্যানগুলি দিয়ে চলে গেছে। ১৩শ শতকে ইতালির ভেনিসের বিখ্যাত অভিযাত্রী মার্কো পোলো তাকলা মাকান মরুভূমির শাচে ও হোতান নামের মরূদ্যান দুইটি দেখে যান। বর্তমানে এই মরূদ্যানগুলিতে মূলত উইগুর জাতির লোকেরা বাস করে।

তাই পর্বত চীনের শ্যাংডং প্রদেশের তাই'আন শহরের উত্তরে অবস্থিত ঐতিহাসিক এবং সংস্কৃতিক তাৎপর্যপূর্ণ একটি পর্বত। পর্বতটির সর্বোচ্চ শৃঙ্ঘ হল সম্রাট জাদে শৃঙ্ঘ, সাধারণত যার উচ্চতা ধরা হয় ১৫৪৫ মিটার (৫০৬৯ ফুট)[১], কিন্তু চীনা সরকারী হিসেবে এর উচ্চতা ১৫৩২.৭ মিটার (৫০২৮.৫ ফুট)।[২]
তাই পর্বত "পাচঁটি পবিত্র পর্বত" এর অন্যতম একটি। এটি সূর্যদয়, জন্ম এবং পুনরারম্ভের সাথে সংগতিপূর্ত এবং পাচঁটি পাহাড়ের মধ্যে প্রধান বলে মনে হয়। তাই পর্বত অন্তত ৩,০০০ বছর ধরে ইশ্বরের আরাধোনার স্থান হিসেবে ব্যবহৃত হয়ে আসছে এবং পূর্ব চীনের[৩] এ সময়ের বেশির ভাগ সময়েই প্রধান প্রধান ধর্মীয় অনুষ্ঠানের আয়োজনস্থল ছিলো এই তাই পর্বত।
সূচিপত্র  [আড়ালে রাখো] 
১ অবস্থান
২ আরও দেখুন
৩ তথ্যসূত্র
৪ বহিঃসংযোগ
[সম্পাদনা]অবস্থান

তাই পর্বত তাই'আন শহরের উত্তরে অবস্থিত এবং প্রাদেশিক রাজধানী জিনানের দক্ষিণে অবস্থিত। এটি সমুদ্র পৃষ্ঠের ১৫০ থেকে ১৫৪৫ মিটার উচু পর্যন্ত বিস্তৃত এবং এটি ৪২৬ বর্গকিলোমিটার এলাকা জুড়ে রয়েছে। জাদে সম্রাট শৃঙ্ঘের উচ্চতা সমুদ্র পৃষ্ঠ থেকে ১৫৩২.৭ মিটার এবং এর অবস্থান 36° 16′N এবং 117° 6′E।
[সম্পাদনা]আরও দেখুন

	উইকিমিডিয়া কমন্সে নিচের বিষয় সংক্রান্ত মিডিয়া রয়েছে: Mount Tai
[সম্পাদনা]তথ্যসূত্র

↑ Xing-Zhong, Yuan (2000); “Studies on the diversity of soil animals in Taishan Mountain” (– Scholar search)। Journal of Forestry Research 11 (2): পৃ. 109–113। ডিওআই:10.1007/BF02856685। 2007-06-04 তারিখে সংগৃহীত।।
↑ China Announced Elevation of 19 Well-known Mountains, China Institute of Geo-Environment Monitoring, 19 May 2007. Accessed 4 June 2007.
↑ "Mount Tai." Encyclopædia Britannica. 2010. Encyclopædia Britannica Online. 04 Aug. 2010
[সম্পাদনা]বহিঃসংযোগ

Tai Shan official website (ইংরেজি)
WCMC Description
বিষয়শ্রেণী: চীনের পর্বত






তিন নেতার মাজার - ঢাকা বিশ্ববিদ্যালয় এলাকায় অবস্থিত, স্বাধীনতা-পূর্ব বাংলার তিন বিখ্যাত রাজনৈতিক নেতা - হোসেন শহীদ সোহরাওয়ার্দী, খাজা নাজিমুদ্দিন ও শেরে-বাংলা এ.কে. ফজলুল হক এর কবরের উপর নির্মিত ঢাকার অন্যতম স্থাপত্য নিদর্শন।




তিয়ান সান মধ্য এশিয়ার একটি পর্বতমালা।



তিরিচমির পাকিস্তানের উত্তরাঞ্চলীয় হিন্দুকুশ পর্বতমালার সর্বোচ্চ পর্বত শৃঙ্গ যা পাকিস্তানের বিতর্ক বিহীন সর্বোচ্চ পর্বত শৃঙ্গ (পাকিস্তানের উত্তরাঞ্চলে তিরিচমিরের চেয়ে আরও উচু শৃঙ্গ রয়েছে যা পাকিস্তানে প্রশাসনের আওতাভুক্ত কিন্তু এদের দখন নিয়ে ভারতের সাথে বিতর্ক রয়েছে)।




তোরোস পর্বতমালা (তুর্কি ভাষায়: Toros Dağları) দক্ষিণ তুরস্কের একটি পর্বতমালা। এটি তুরস্কের ভূমধ্যসাগরীয় উপকূলের সমান্তরালে প্রায় ৩২০ কিমি ধরে বিস্তৃত। এর সর্বোচ্চ শৃঙ্গ আলাদাগ সমুদ্র সমতল থেকে ৩,৭৩৪ মিটার উঁচু। তোরোস পর্বতমালার পশ্চিম প্রান্তের উত্তরে বৃহদাকার এগ্রিদির হ্রদ এবং বেইসেহির হ্রদগুলি অবস্থিত। পর্বতমালার পূর্বে অ্যান্টি-তোরোস পর্বতমালা অবস্থিত। আলাদাগ শৃঙ্গের দক্ষিণে একটি গিরিপিথ সেইহান নদীর উপত্যকা পর্যন্ত চলে গেছে। এর নাম সিলিসীয় দরজা বা তুর্কি ভাষায় গুলেক বোগাজি। বহু সেনাবাহিনী প্রাচীনকাল থেকে গিরিপথটি ব্যবহার করে আসছে।

তোরোস পর্বতমালা থেকে মধ্যপ্রাচ্যের ইউফ্রেটিস ও টাইগ্রিস নদী দুইটি উৎপত্তি লাভ করেছে। এর দক্ষিণ ঢাল মানাভগাত নদীর উৎপত্তিস্থল।



থর মরুভূমি (হিন্দি ভাষায়: थर रेगिस्तान) ভারতীয় উপমহাদেশের উত্তর-পশ্চিম অংশে অবস্থিত একটি বিরাট, শুষ্ক মরু অঞ্চল। এর আয়তন ২ লক্ষ বর্গকিলোমিটারেরও বেশি। এটি বিশ্বের ৭ম বৃহত্তম মরুভূমি।[১] [২] মরুভূমিটির বেশির ভাগ অংশ ভারতের রাজস্থান অঙ্গরাজ্যে পড়েছে। তবে ভারতের হরিয়ানা ও পাঞ্জাব রাজ্যের দক্ষিণভাগে এবং গুজরাট রাজ্যের উত্তরভাগেও থর মরুভূমি প্রসারিত হয়েছে। পাকিস্তানে মরুভূমিটি সিন্ধ প্রদেশের পূর্ব অংশ এবং পাঞ্জাব প্রদেশের দক্ষিণ-পূর্ব অংশে প্রসারিত হয়েছে। পাকিস্তানের পাঞ্জাব প্রদেশে চোলিস্তান নামের আরেকটি মরুভূমি থর মরুভূমির সাথে মিলিত হয়েছে।

থর মরুভূমি উত্তরে শতদ্রু নদী, পূর্বে আরাবল্লী পর্বতমালা, দক্ষিণে কচ্ছ জলাভূমি এবং পশ্চিমে সিন্ধু নদ দ্বারা সীমায়িত। উত্তরে কাঁটাঝোপময় স্টেপ তৃণভূমির সাথে এটি অনির্দিষ্টভাবে মিশে গেছে। ফলে থর মরুভূমির প্রকৃত আয়তন সংজ্ঞানির্ভর।



দামভান্দ পর্বত (ফার্সি ভাষায়: کوه دماوند) উত্তর ইরানে তেহরান শহরের কাছে অবস্থিত একটি সক্রিয় আগ্নেয়গিরি। সমুদ্র সমতল থেকে এর উচ্চতা ৫,৬৭০ মিটার। এটি এলবুর্জ পর্বতমালার সর্বোচ্চ শৃঙ্গ এবং এশিয়া মহাদেশের সর্বোচ্চ আগ্নেয়গিরি। পর্বতশৃঙ্গটি কোণকাকৃতির এবং এর জ্বালামুখ এখনও অপরিবর্তিত রয়েছে। পর্বতটির পাদদেশে অনেক উষ্ম পানির ঝর্ণা আছে, যার অর্থ এর ভেতর এখনও বেশ উত্তপ্ত। ১৮৩৭ সালে ইউরোপীয় অভিযাত্রী ডব্লিউ টেইলর টমসন এটির শীর্ষে প্রথম আরোহণ করেন। দামভান্দ শহরের কাছেই অবস্থিত দামভান্দ শহর একটি জনপ্রিয় গ্রীষ্মকালীন অবকাশ যাপন কেন্দ্র।

ইরানের সাহিত্যে দামভান্দ পর্বত কিংবদন্তীর মর্যাদাপ্রাপ্ত।



দুবলার চর হলো সুন্দরবনের দক্ষিণে, কটকার দক্ষিণ-পশ্চিমে এবং হিরণ পয়েন্টের দক্ষিণ-পূর্বে অবস্থিত একটি চর। কুঙ্গা ও মরা পশুর নদের মাঝে এটি একটি বিচ্ছিন্ন চর[১]।
সূচিপত্র
 [আড়ালে রাখো] 

    ১ বিবরণ
    ২ রাসমেলা
    ৩ জীববৈচিত্র্য
    ৪ অন্যান্য
    ৫ তথ্যসূত্র

[সম্পাদনা] বিবরণ

দুবলার চর মূলত জেলে গ্রাম। মাছ ধরার সঙ্গে চলে শুঁটকি শোকানোর কাজ। বর্ষা মৌসুমের ইলিশ শিকারের পর বহু জেলে চার মাসের জন্য সুদূর কক্সবাজার, চট্টগ্রামসহ, বাগেরহাট, পিরোজপুর, খুলনা, সাতক্ষীরা থেকে ডেরা বেঁধে সাময়িক বসতি গড়ে সেখানে। মেহেরআলীর খাল, আলোরকোল, মাঝেরচর, অফিসকেল্লা, নারিকেলবাড়িয়া, মানিকখালী, ছাফরাখালী ও শ্যালারচর ইত্যাদি এলাকায় জেলে পল্লী স্থাপিত হয়। এই চার মাস তারা মাছকে শুঁটকি বানাতে ব্যস্ত থাকেন। এখান থেকে আহরিত শুঁটকি চট্টগ্রামের আসাদগঞ্জের পাইকারী বাজারে মজুদ ও বিক্রয় করা হয়। সুন্দরবনের পূর্ব বিভাগের সদর দপ্তর বাগেরহাট থেকে মাছ সংগ্রহের পূর্বানুমতিসাপেক্ষে বহরদার ও জেলেরা দুবলার চরে প্রবেশ করে থাকেন। দুবলার চর থেকে সরকার নিয়মিত হারে রাজস্ব পেয়ে থাকে। প্রতি বছর বিএলসি বা বোট লাইসেন্স সার্টিফিকেট, ডিএফসি বা ডেইলি ফুয়েল (জ্বালানি কাঠ) কন্‌যাম্পশন ইত্যাদি প্রক্রিয়ায় বন বিভাগকে রাজস্ব প্রদান করে মৎস্য ব্যবসায়ীগণ সুন্দরবনে ঢোকার অনুমতি পান, এছাড়া আহরিত শুঁটকি মাছ পরিমাপ করে নিয়ে ফিরে আসার সময় মাছভেদে প্রদান করেন নির্ধারিত রাজস্ব।[২]
[সম্পাদনা] রাসমেলা

প্রতি বছর কার্ত্তিক মাসে (খ্রিস্টীয় নভেম্বর) হিন্দু ধর্মাবলম্বীদের রাসমেলা এবং পূণ্যস্নানের জন্যও দ্বীপটি বিখ্যাত। যদিও বলা হয়ে থাকে, ২০০ বছর ধরে এ রাসমেলা হয়ে চলেছে[৩] , তবে জানা যায়, ১৯২৩ খ্রিস্টাব্দে হরিচাঁদ ঠাকুরের এক বনবাসী ভক্ত, নাম হরিভজন (১৮২৯—১৯২৩), এই মেলা চালু করেন।[৪] প্রতিবছর অসংখ্য পুণ্যার্থী রাসপূর্ণিমাকে উপলক্ষ করে এখানে সমুদ্রস্নান করতে আসেন। দুবলার চরে সূর্যোদয় দেখে ভক্তরা সমুদ্রের জলে ফল ভাসিয়ে দেন। কেউবা আবার বাদ্যযন্ত্র বাজিয়ে ভজন-কীর্তন গেয়ে মুখরিত করেন চারপাশ। দুবলার চরের রাসমেলায় স্থানীয় লোকজন ছাড়াও দূর-দূরান্তের শহরবাসী এমনকি বিদেশি পর্যটকেরাও স্বতঃস্ফূর্তভাবে অংশ নিয়ে থাকেন। তিনদিনব্যাপী এ মেলায় অনেক বিদেশী পর্যটকেরও সমাগম হয়।
[সম্পাদনা] জীববৈচিত্র্য

দুবলার চরে লাল বুক মাছরাঙা (Red Kingfisher), মদনটাক পাখির দেখা পাওয়া যায়। পশুদের মধ্যে আছে হরিণ।[৫]
[সম্পাদনা] অন্যান্য

দুবলার চরের জেলে পল্লীতে বনদস্যুদের উৎপাত, খাবার পানির অভাব, স্বাস্থ্য সেবা সংকট, বাঘ ও কুমিরের আক্রমণ, নিম্ন মজুরি ইত্যাদি প্রায় প্রতি মৌসুমের নৈমিত্তিক ঘটনা। এছাড়া বড়সড় ঘূর্ণিঝড়-জলোচ্ছাসে বিপর্যস্থ হয় দুবলার চরের জেলে পল্লী। বনদস্যুদের উৎপাত ঠেকাতে নৌবাহিনী, কোস্টগার্ড, র‌্যাব, পুলিশ ও বন বিভাগের প্রহরীরা থাকলেও সমন্বিত উদ্যোগের অভাব রয়েছে।[২]
[সম্পাদনা] তথ্যসূত্র

    ↑ "দারুণ ১০ সুন্দর: দুবলার চর", শতদল সেন যিশু; A টু Z, পৃ্ষ্ঠা ৮-৯, দৈনিক কালের কণ্ঠ;২৭ সেপ্টেম্বর ২০১০।
    ↑ ২.০ ২.১ নাসিম আলী (অক্টোবর ৬, ২০০৯ খ্রিস্টাব্দ)। "..." (বাংলা ভাষায়)। পৃষ্ঠা .., দৈনিক ইত্তেফাক।
    ↑ রিদওয়ান আক্রাম (ফেব্রুয়ারি ১, ২০১০ খ্রিস্টাব্দ)। "দুবলার চর" (বাংলা ভাষায়)। পৃষ্ঠা ৯, অন্য কোনোখানে, দৈনিক কালের কন্ঠ।
    ↑ সাইমন জাকারিয়া (ডিসেম্বর ৪, ২০০৯ খ্রিস্টাব্দ)। "হেমন্তের উৎসব" (বাংলা ভাষায়)। দৈনিক প্রথম আলো।
    ↑ "বনে দোলে রাধা-কৃষ্ণ", সীমান্ত দীপু; A টু Z, পৃ্ষ্ঠা ৯, দৈনিক কালের কণ্ঠ;২৭ সেপ্টেম্বর ২০১০।

বিষয়শ্রেণী:

    বাংলাদেশের চর





ধবলগিরি

উচ্চতা 	৮,১৬৭ মিটার (২৬,৭৯৪ ফুট)
অবস্থান ৭ম
অবস্থান 	ধবলগিরি, নেপাল
পর্বতমালা 	ধবলগিরি,হিমাল
সর্বোচ্চ শিখর 	৩,৩৫৭ মিটার
স্থানাংক 	28°41′47″N, 83°29′43″E
প্রথম আরোহণ করেন 	মে ১৩ ১৯৬০একদল সুইস এবং অস্ট্রীয় অভিযাত্রী
সহজে আরোহণের পথ 	বরফ/তুষার অতিক্রম

ধবলগিরি (নেপালি ভাষায়: धवलागिरि) পৃথিবীতে ৭ম উচ্চতম পর্বত। সমুদ্র সমতল থেকে এর উচ্চতা ৮,১৬৭ মিটার। ১৯৬০ সালে একদল ইউরোপীয় অভিযাত্রী প্রথম এর শীর্ষে আরোহণ করে। ধবলগিরি মানে "শ্বেত পর্বত "।




নাঙ্গা পর্বত পৃথিবীতে নবম এবং পাকিস্তানে ২য় উচ্চতম পর্বত। নাঙ্গা পর্বত মানে " উলঙ্গ পর্বত "। আট-হাজারী পর্বতসমূহের মধ্যে এটি সবচেয়ে পশ্চিমে অবস্থিত।এর সর্বোচ্চ উচ্চতা ৮১২৫ মিটার (২৬,৬৫৮ ফুট)। জুলাই ৩,১৯৫৩ সালে সর্বপ্রথম একদল আস্ট্রিয়ান ও জার্মান অভিযাত্রী এর শীর্ষে আরোহন করেন।




	
নেপাল-বাংলাদেশ মৈত্রী শিখর হিমালয় পর্ব্বতমালার একটি পর্ব্বতশৃঙ্গের নাম। এই পর্ব্বত শৃঙ্গটির প্রচলিত নাম চেকিগো। এই পর্ব্বতশৃঙ্গটি নেপাল-তিব্বত সীমান্তের কাছে ২০,৫২৮ ফুট (৬২৫৭ মিটার) উঁচ্চতায় অবস্থিত। [১] ২০১০ খ্রিস্টাব্দের ১৮ অক্টোবর এই পর্ব্বত শৃঙ্গটি প্রথম বিজিত হয়। [২]
সূচিপত্র
 [আড়ালে রাখো] 

    ১ নামাকরণ
    ২ বিজয় অভিযানের প্রস্তুতি
    ৩ বহিঃসংযোগ
    ৪ তথ্যসূত্র

[সম্পাদনা] নামাকরণ

হিমালয় পর্ব্বতমালায় এমন কিছু পর্বতশৃঙ্গ আছে যা উচ্চতায় এভারেস্টের চেয়ে কম হলেও আরোহণের জন্য বিপজ্জনক ও সুকঠিন। নেপাল মাউন্টেনিয়ারিং অ্যাসোসিয়েশন (এনএমএ)হিসাব মতে চেকিগো পর্বতশৃঙ্গে আরোহণের উদ্দেশ্যে পরিচালিত পৃথিবীর বিভিন্ন দেশের ১৩টি অভিযান ব্যর্থ হয়েছে। চেকিগো তথা নেপাল-বাংলাদেশ মৈত্রী শিখর পর্বতশৃঙ্গটি একটি দুর্গম লক্ষ্যমাত্রা। চেকিগো পর্বতশৃঙ্গ বিজয়ের পর ২০১০ খ্রিস্টাব্দের ২৫ অক্টোবর কাঠমান্ডুতে হোটেল ইয়াক এন্ড ইয়েতিতে আয়োজিত এক অনুষ্ঠানের মাধ্যমে নেপাল মাউন্টেনিয়ারিং অ্যাসোসিয়েশন ও বাংলাদেশ পর্যটন মন্ত্রণালয় আনুষ্ঠানিকভাবে চেকিগো পর্বতশৃঙ্গের নাম নেপাল-বাংলাদেশ মৈত্রী শিখর রাখার ঘোষণা দেন। [৩]
[সম্পাদনা] বিজয় অভিযানের প্রস্তুতি

বাংলাদেশ থেকে ছয়জন ও নেপাল থেকে সাতজন পর্বতারোহী নিয়ে নেপাল-বাংলাদেশ মৈত্রী শিখরে আরোহণের অভিযাত্রী দল গঠন করা হয়। বাংলাদেশ পক্ষে নেতৃত্বে ছিলেন এম, এ, মুহিত এবং নেপালি পক্ষের নেতৃত্বে ছিল পেম্বা দর্জি শেরপা। ২০১০ খ্রিস্টাব্দের ২৪ সেপ্টেম্বর বাংলাদেশের জাতীয় প্রেস ক্লাবের কনফারেন্স লাউঞ্জে হিমালয়ে প্রথমবারের মতো বাংলাদেশ-নেপাল যৌথ পর্বতাভিযান উপলক্ষে পতাকা-প্রদান অনুষ্ঠান ও সংবাদ সম্মেলনের আয়োজন করা হয়েছিল।[৪] ২০১০-এর ৪ঠা অক্টোবর অভিযাত্রী দল কাঠমুণ্ডু ছেড়ে বাসে চড়ে যাত্র শুরু করে চেকিগোর উদ্দেশ্যে। [৫]
[সম্পাদনা] বহিঃসংযোগ

    চেকিগো অভিযান

[সম্পাদনা] তথ্যসূত্র

    ↑ বাংলাদেশের নামে পর্বত শিখর
    ↑ হিমালয়ের চেকিগো চূড়া জয় করল বাংলাদেশিরা
    ↑ বাংলাদেশের নামে পর্বত শিখর
    ↑ বাংলাদেশের নামে পর্বত শিখর
    ↑ হিমালয়ের চেকিগো চূড়া জয় করল বাংলাদেশিরা

বিষয়শ্রেণী:

    হিমালয়ের পর্বতশৃঙ্গ




নেপাল সংবৎ (নেপালি: नेपाल सम्बत) মূলত নেপালের কাঠমাণ্ডু উপত্যকায় প্রচলিত একটি চান্দ্র অব্দবিশেষ।




নেভাদো দেল তোলিমা (স্পেনীয় ভাষায়: Nevado del Tolima) পশ্চিম-মধ্য কলম্বিয়ায় আন্দেস পর্বতমালার মধ্য কর্দিলেরা পর্বতশ্রেণীতে অবস্থিত একটি সুপ্ত আগ্নেয়গিরি। এটি কলম্বিয়ার তৃতীয় সর্বোচ্চ পর্বত; সমুদ্রতল থেকে এর উচ্চতা ৫,৬১৬ মিটার।




নেভাদো মিসমি (ইংরেজি ভাষায়: Nevado Mismi) হচ্ছে আন্দিজ পর্বতমালার পেরু অংশে অবস্থিত একটি আগ্নেয় পর্বতচূড়া। সমুদ্রপৃষ্ঠ থেকে এটির উচ্চতা প্রায় ৫,৫৯৭ মিটার (১৮,৩৬৩ ফুট)। এটির ওপরে অবস্থিত একটি হিমবাহকে ১৯৯৬ সালে দক্ষিণ আমেরিকার অন্যতম প্রধান নদী আমাজনের পানির সবচেয়ে বড় উৎস হিসেবে শনাক্ত করা হয়,[১] এবং এটি নিশ্চিত করা হয় ২০০১ সালে।[২] ও পরবর্তীকালে পুনরায় তা প্রমাণিত হয় ২০০৭ সালে।[৩] নেভাদো মিসমি থেকে উৎপন্ন পানি কুইব্র্যাডাস, কারহুসানাটা, এবং অ্যাপাশেটার মধ্য দিয়ে প্রবাহিত রিও আপুরিমাক নদীতে গিয়ে পড়ে, যা পরবর্তীকালে উকায়ালি, মারানন নদীর সাথে যৌথভাবে মূল আমাজন নদীতে এসে পড়ে।




পর্বত প্রকারভেদ:

    ভঙ্গীল পর্বত (fold mountains)
        হিমালয় পর্বতমালা
        আল্পস পর্বতমালা
        আন্দিজ পর্বতমালা
        কানাডীয় রকি পর্বতমালা

    আগ্নেয়গিরি (Volcano)

    স্তূপ পর্বত (block-fault mountains)
        বিন্ধ্য পর্বত
        কলোরাডোর রকি পর্বতমালা

    ক্ষয়জাত পর্বত (residual mountain)
        আরাবল্লী পর্বত
        আপালেচিয়ান পর্বতমালা
        ইউরাল পর্বতমালা
    গম্বুজীয় উত্থান (domal upliftment)
        পশ্চিমঘাট পর্বতমালা

বিষয়শ্রেণী:

    ভূগোল




পাঞ্জাব সমভূমি উত্তর-পশ্চিম ভারতে অবস্থিত একটি পলিময় সমভূমি। এখানে ভারতের পাঞ্জাব ও হরিয়ানা অঙ্গরাজ্যগুলি অবস্থিত। সমভূমিটির আয়তন প্রায় ৩৫,০০০ বর্গ মাইল (৯১,০০০ বর্গ কি.মি.)। এখানে খাদ্যশস্য ও তুলার নিবিড় চাষাবাদ হয়।




পুঞ্চাক জায়া (ইন্দোনেশীয় ভাষায়: Puncak Jaya) ইন্দোনেশিয়ার সর্বোচ্চ পর্বতশৃঙ্গ। এটি নিউ গিনি দ্বীপের পশ্চিমাংশে পাপুয়া (প্রাক্তন ইরিয়ান জায়া) প্রদেশে অবস্থিত। "পুঞ্চাক জায়া"- অর্থ "বিরাট পর্বতশৃঙ্গ"। পর্বতটি সুদিরমান পর্বতশ্রেণীর পশ্চিম প্রান্তে অবস্থিত, যেটি আবার মাওকে পর্বতমালার একটি শাখা। পর্বতটি ৪,৮৮৪ মিটার উঁচু এবং ক্রান্তীয় অঞ্চলে অবস্থিত হলেও এর চূড়া সবসময় বরফাবৃত থাকে। এর আশেপাশের পর্বতশ্রেণী অত্যন্ত রুক্ষ এবং অনেকগুলি উঁচু পর্বতশৃঙ্গের একটি প্রাচীর পুঞ্চাক জায়াকে ঘিরে রেখেছে। তবে দক্ষিণের জলাময় নিম্নভূমি এবং দূরের সাগর থেকে পর্বতটিকে পরিষ্কার দেখতে পাওয়া যায়। পর্বতের কাছেই রয়েছে অনেকগুলি ক্ষুদ্র হিমবাহ। পর্বতটির আশেপাশের অঞ্চল তামাতে সমৃদ্ধ। কাছেই একটি বড় তামার খনি ও খনিসংলগ্ন শহর তেমবাগাপুরা অবস্থিত। পুঞ্চাক জায়া পর্বতটি অতীতে কার্স্টেনস পর্বত নামে পরিচিত ছিল।




বিন্ধ্য পর্বতমালা (হিন্দি: विन्‍ध्य ভিন্‌ধিয়া) মধ্য ভারতের একটি নিম্ন উচ্চতার পর্বতমালা। এটি মোটামুটি পূর্ব-পশ্চিমে বারাণসী থেকে গুজরাট পর্যন্ত প্রায় ১,১০০ কিলোমিটার দৈর্ঘ্য জুড়ে বিস্তৃত। বিন্ধ্য পর্বতমালা ও সাতপুরা পর্বতশ্রেণী উত্তর ভারতের গাঙ্গেয় সমভূমিকে দাক্ষিণাত্যের মালভূমি থেকে পৃথক করেছে। এখানকার পাহাড়গুলি গড়ে ৪৫০ থেকে ৯০০ মিটার উঁচু এবং এর সর্বোচ্চ শৃঙ্গের উচ্চতা ১,১১৩ মিটার।

পর্বতমালার উত্তর ও পশ্চিমের এলাকা ঊষর এবং বসবাসের অযোগ্য। পর্বতমালার দক্ষিণে নর্মদা নদী বয়ে গেছে। পর্বতমালাটির মধ্যভাগের উত্তরে বিন্ধ্য মালভূমি অবস্থিত। এই মালভূমিতে মধ্য প্রদেশের রাজধানী ভোপাল এবং ইন্দোর শহর অবস্থিত।




বৈকাল পর্বতমালা (রুশ ভাষায়: Байкальский хребет) দক্ষিণ সাইবেরিয়ার বৈকাল হ্রদের উত্তর-পশ্চিমে খাড়া উঠে যাওয়া একটি পর্বতমালা। [১] পূর্ব সায়ান পর্বতমালা এবং বৈকাল পর্বতমালা মধ্য সাইবেরীয় মালভূমির দক্ষিণ সীমান্ত গঠন করেছে।

বৈকাল পর্বতমালা থেকে লেনা নদীর উৎপত্তি ঘটেছে। এই পর্বতগুলি ঘন অরণ্যে আচ্ছাদিত। এখানে ধূসর অ্যাল্ডার, ইউরেশীয় অ্যাস্পেন, ডাউনি বার্চ, সাইবেরীয় লার্চ, সাইবেরীয় ফার, স্কটস পাইন এবং সাইবেরীয় স্প্রুস বৃক্ষ দেখতে পাওয়া যায়। [২]

বৈকাল পর্বতমালার সর্বোচ্চ পর্বতশৃঙ্গ চের্‌স্কি পর্বত (২৫৭২ মিটার) পোলীয় অভিযাত্রী ইয়ান চের্‌স্কি-র নামে নামকরণ হয়েছে।




ব্রড পিক (মূলত নামাঙ্কিত কে৩ ) উচ্চতার দিক দিয়ে পাকিস্তানে ৪র্থ এবং পৃথিবীতে ১২তম পর্বত। ব্রড পিক গাশারব্রুম স্তুপ-পর্বতের অংশ এবং কে২ থেকে ৮ কিলোমিটার (৫ মাইল) দূরে অবস্থিত।পাকিস্তানের উত্তর-পূর্ব সীমান্তের কাছে এটি অবস্থিত। জুন ৯,১৯৫৭ একদল অস্ট্রেলীয় অভিযাত্রী সর্বপ্রথম এর শীর্ষে আরোহন করেন। এর সর্বোচ্চ উচ্চতা ৮,০৪৭ মিটার (২৬,৪০০ ফুট)।


