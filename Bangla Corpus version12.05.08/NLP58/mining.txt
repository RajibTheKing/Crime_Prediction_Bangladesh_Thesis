
প্রাচীনকালে তামার অনেক খনির অস্তিত্ব পাওয়া গেছে। তার মধ্যে সাইপ্রাস (লাতিনে Cyprus ক্যুপ্রুস্‌) দ্বীপের খনিগুলো সবচেয়ে তাৎপর্যময়। অনেকের মতে তামার ইংরেজি নাম কপার (লাতিন নাম Cuprum কুপ্রুম) শব্দটি এখান থেকেই এসেছে।
[সম্পাদনা] আবিষ্কারের ইতিহাস

ফরাসি রসায়নবিদ এম. বারথেলটের মতানুসারে মানুষ পাঁচ হাজার বছরেরও বেশী আগে থেকে তামার সাথে পরিচিত ছিল। অনেকের মতে আরও আগে থেকে এই পরিচয় ঘটেছিল। বহুকাল পূর্ব থেকেই ব্রোঞ্জ ছিল সর্বাধিক ব্যবহৃত ধাতু। এই ধাতুটি মূলত তামা এবং টিন-এর সংকর। এই দুই মৌলিক পদার্থ মানব সভ্যতার ইতিহাসে একটি বিশেষ যুগের নির্দেশনা প্রদান করে যাকে বলা হয় ব্রোঞ্জ যুগ। তামা, যুগ বিনির্মাণে কেন এতো গুরুত্বপূর্ণ ভূমিকা রেখেছিল তা ব্যাখ্যা করা যেতে পারে। প্রকৃতিতে তামার প্রাচুর্য মধ্যম ধরণের। প্রাথমিক যুগে মানুষ কেবল প্রকৃতিতে স্বভাবিকভাবে প্রাপ্ত তামাই ব্যবহার করতো। কিন্তু পরবর্তীতে চাহিদা বৃদ্ধি পাওয়ায় আকরিক থেকে তামা নিষ্কাষনে বাধ্য হয় মানুষ। যেসব আকরিকে তামার আধিক্য রয়েছে তা থেকে এটি নিষ্কাষন বেশ সহজসাধ্য। খ্রিস্টপূর্ব ৩য় শতাব্দীতে নানাবিধ যন্ত্রপাতি তৈরীতে তামা ব্যবহৃত হতো। চিয়োপ্‌স-এর (cheops) মিশরীয় পিরামিড তৈরীতে পাথরের যে সুবৃহৎ খণ্ডগুলো ব্যবহৃত হয়েছে সেগুলো কাটতে তামার যন্ত্র ব্যবহার করা হয়েছিল।

ব্রোঞ্জ আবিষ্কার ছিল মানব সভ্যতার ইতিহাসে একটি বিপ্লব। এর পর পাথরের সব জিনিসপত্র ব্রোঞ্জ দিয়ে প্রতিস্থাপিত হয়। ৩৫০০ খ্রিস্টপূর্বাব্দেও ব্রোঞ্জের ব্যবহার ছিল বলে প্রমাণ পাওয়া গেছে। মাইসিনিয়ান যুগের সূচনাতে গ্রীসে ব্রোঞ্জের মূর্তি তৈরি বিশেষ প্রসার লাভ করেছিল। এটি ছাড়াও তামার অপর বিস্ময়কর সংকর হল পিতল। তামার সঙ্গে দস্তার আকরিক গলিয়ে এটি প্রস্তুত করা হয়। প্রাচীন মিশর, ভারত, এশিরিয়া, রোম ও গ্রীসে তামা, ব্রোঞ্জ ও পিতলের ব্যবহার জানা ছিল। অস্ত্র তৈরীতে তামা ও ব্রোঞ্জ উভয়টিই ব্যবহৃত হতো। আলতাই, সাইবেরিয়া এবং ট্রান্স ককেশাস অঞ্চলে খননকার্য চালিয়ে অষ্টম থেকে ষষ্ঠ শতাব্দীর ব্রোঞ্জ ও তামার ছুরি, তীরের ফলা, ঢাল, শিরস্ত্রাণ পাওয়া গেছে। গ্রীসে ও রোমে তামা ও ব্রোঞ্জ দিয়ে ঢাল ও শিরস্ত্রাণ তৈরি হতো।



তেল (ইংরেজি ভাষায়: Oil) এমন কোন বস্তু যা সাধারণ তাপমাত্রায় তরল অবস্থায় থাকে। এটি পানির সাথে মেশে না; অথচ জৈব দ্রাবকের সাথে মিশে যায়। তেলে উচ্চমাত্রার কার্বন এবং হাইড্রোজেন রয়েছে। বিভিন্ন প্রকারের তেল, যেমন: উদ্ভিজ্জতেল, ঔষধি তেল এবং অপরিহার্য উদ্বায়ী তেল প্রদত্ত সাধারণ সংজ্ঞার অন্তর্ভুক্ত। সবধরণের তেলই আদিতে জৈব পদার্থ থেকে উৎসরিত।
সূচিপত্র
 [আড়ালে রাখো] 

    ১ প্রকারভেদ
        ১.১ খনিজ তেল
        ১.২ জৈব তেল
        ১.৩ সিনথেটিক তেল
    ২ ব্যবহার
    ৩ বহিঃসংযোগ

[সম্পাদনা] প্রকারভেদ
[সম্পাদনা] খনিজ তেল
খাবারে ব্যবহৃত একবোতল জলপাই তেল

খনিজতেল ভূ-অভ্যন্তরের সচ্ছিদ্র পাথরের স্তরে পাওয়া যায়। এই খনিজতেল বিভিন্ন জৈব পদার্থ, যেমন আদিকালে সমুদ্র তলদেশে জমে থাকা মৃত প্লাংকটন, থেকে উৎপন্ন হয়েছে। ভূ-অভ্যন্তরে এভাবে জমা থাকা অবস্থায় বিভিন্ন জৈব-রাসায়নিক প্রক্রিয়ার মধ্যদিয়ে এসব বস্তু খনিজ তেল বা পেট্রোলিয়ামে রূপান্তরিত হয়েছে। এসব তেলকে খনিজ তেল হিসাবে শ্রেনীভুক্ত করার কারণ মানবজাতির উদ্ভবেরও বহু আগে এই তেল সূষ্টি হয়েছে এবং এগুলো ভূগর্ভের বিভিন্ন স্থান যেমন: পাথরের স্তর, বালুর স্তর বা ফাপা স্থান থেকে আহরিত হয়।

এসব ছাড়ারও অন্য অনেক ধরণের তৈলাক্ত পদার্থ প্রকৃতিতে পাওয়া যায়, এর মধে সবচেয়ে পরিচিত হল পীচ। এটি স্বাভাবিক ভাবেই মাটির নিচে বা আলকাতরার খনির যেখানে ফাটল আছে সেখানে পাওয়া যায়।

পেট্রোলিয়াম এবং অন্যান্য খনিজ তেল (যা পেট্রোকেমিকেল নামেও পরিচিত) বর্তমান সময়ে মানব সভ্যতার জন্য এতই গুরুত্বপূর্ণ সম্পদে পরিনত হয়েছে যে, এগুলোকে সর্বব্যাপী শুধুমাত্র তেল নামেই অভিহিত করা হয়।
[সম্পাদনা] জৈব তেল

জৈব তেল গুলোও উদ্ভিদ, প্রাণী এবং অন্যান্য জীব থেকে জৈবিক প্রক্রিয়ায় উৎপন্ন হয় এবং এসব তেলের প্রকারভেদ অনেক। রাসায়নের পরিভাষায় তেল একটি অস্পষ্ট শব্দ। পক্ষান্তরে তেল, চর্বি, মোম, কোলেষ্টরেল এবং জীব ও জীব নিসৃত তরল থেকে প্রাপ্ত অন্যান্য তৈল জাতীয় পদার্থকে বিজ্ঞানের ভাষায় বলা হয় লিপিড বা চর্বি জাতীয় পদার্থ (ইংরেজি: Lipid)।

লিপিড গুলিকে (যা মোম থেকে স্টেরয়েড পর্যন্ত হতে পারে) নির্দিষ্ট বৈশিষ্ট্য দিয়ে বর্ণনা করা কঠিন। তবে একটি দিক থেকে এদের মধ্যে মিল রয়েছে, আর তা হযল - এসকল পদার্থ কখনো পানিতে মেশে না বা দ্রবীভূত হয় না অথচ সহজেই অন্য লিপিডের সাথে মিশে যায়। এসব পদার্থের মধ্যেও উচ্চমাত্রার কাবর্ণ ও হাইড্রোজেন থাকে তবে অক্সিজেনের পরিমাণ অন্যান্য জৈব যৌগ বা খনিজ থেকে কম।
[সম্পাদনা] সিনথেটিক তেল

সিথথেটিক তেল একধরণের পিচ্ছিলকারক যা কৃত্রিমভাবে পেট্রোলিয়াম নয় এমন ধরণের রাসায়নিক যৌগ দ্বারা প্রস্তুত করা হয়। সিনথেটিক তেল পেট্রোলিয়াম থেকে পরিশোধিত পিচ্ছিলকারকের পরিবর্তে ব্যবহৃত হয়। কারণ এতে খনিজ তেল থেকে ভালমানের যান্ত্রিক এবং রাসায়নিক বৈশিষ্ট্য পাওয়া যায়।
[সম্পাদনা] ব্যবহার

তেল বিভিন্ন উদ্যেশ্যে ব্যবহার করা হয় তার মধ্য উল্লেখযোগ্য

    মাথার চুলের যত্ন নিতে
    জ্বালানি হিসেবে
    বিদ্যুত উৎপাদন খাতে
    পিচ্ছিলকারক (তৈলাক্তকরণ)
    চিত্রকর্ম অঙ্কনে
    প্রোটোকেমিক্যাল





বাখরাবাদ গ্যাস ক্ষেত্র বাংলাদেশের একটি প্রাকৃতিক গ্যাস ক্ষেত্র।
সূচিপত্র
 [আড়ালে রাখো] 

    ১ অবস্থান ও মজুদ
    ২ কূপ
    ৩ তথ্যসূত্র
    ৪ আরও দেখুন

[সম্পাদনা] অবস্থান ও মজুদ

বাখরাবাদ গ্যাস ক্ষেত্রটি কুমিল্লা জেলার মুরাদনগর উপজেলায় অবস্থিত। ঢাকা থেকে এটির অবস্থান ৪০ কিলোমিটার পূর্বে। তিতাস ও হবিগঞ্জ গ্যাসক্ষেত্র এর মতো এটিও ১৯৬৯ সালে তদানিন্তন পাকিস্তান শেল অয়েল কোম্পানি আবিষ্কার করে। বাখরাবাদের ক্ষেত্রটি সরু ও লম্বাটে, এবং প্রায় ৬৯ কিলোমিটার দীর্ঘ ও ১০ কিলোমিটার প্রশস্ত। এখানকার মোট গ্যাস মজুদের পরিমাণ ১.০৪৯ ট্রিলিয়ন ঘনফুট (টিসিএফ)। ১৯৮৪ সালে বাখরাবাদ গ্যাসক্ষেত্র হতে গ্যাস উত্তোলন শুরু হয়। ২০০৯ সালের ৩১শে অক্টোবর পর্যন্ত এখান থেকে সর্বমোট ৬৯৬.৫৯৬ বিলিয়ন ঘনফুট অর্থাৎ মোট মজুদের ৬৬.৪০৬% উত্তোলন করা হয়েছে।[১]
[সম্পাদনা] কূপ

বাখরাবাদ গ্যাসক্ষেত্রের ২ স্থানে মোট ৮টি কূপ খনন করা হয়েছে। এর মধ্যে মাত্র একটিই উলম্বভাবে খোঁড়া কূপ। বাকিগুলো তীর্যকভাবে খোঁড়া হয়েছে। কূপগুলো চালু হবার পরে সর্বোচ্চ গ্যাস উৎপাদন হয়েছে ১৯৯২ সালে, যখন দৈনিক ২১০ মিলিয়ন ঘনফুট গ্যাস তোলা হতো। বরতমানে ৫টি কূপ চালু আছে যা থেকে দিনে ৩৫-৩৬ মিলিয়ন ঘনফুট গ্যাস তোলা হয়। বাকি ৩টি কূপ জলাবদ্ধতার কারণে পরিত্যক্ত হয়েছে। এখান থেকে উত্তোলিত গ্যাস বাখরাবাদ গ্যাস সিস্টেম লিমিটেডের মাধ্যমে সারাদেশে সরবরাহ করা হয়। [১]

বর্তমানে এখানকার কন্ডেনসেট ও গ্যাসের অনুপাত ০.৭০ এবং পানি ও গ্যাসের অনুপাত ১৩.০৮৮ বিবিএল/মিলিয়ন ঘনফুট। এখানকার কন্ডেনসেটকে প্রক্রিয়াজাত করে পেট্রল ও ডিজেল তৈরি করা হয়, যা মেঘনা পেট্রোলিয়াম লিমিটেড বাজারজাত করে থাকে।




বাথ স্টোন একধরণের চুনাপাথর যা ক্যালসিয়াম কার্বনেটের বহুসংখ্যক ক্ষুদ্রাংশ সহযোগে গঠিত হয়। ইংল্যান্ডের সমারসেটে বাথ স্টোন সর্বপ্রথম পাওয়া যায়। এটি ইংল্যান্ডের বিশ্ব ঐতিহ্যবাহী শহর বাথকে দিয়েছে এর স্বতন্ত্র রূপ। বাথ স্টোন একটি ফ্রিস্টোন, অর্থাৎ একে করাত দিয়ে যেকোনভাবে কাটা সম্ভব। বাথ স্টোন অন্যান্য পাথরের মত অনেকগুলো স্তরে বিন্যস্ত থাকেনা।

বাথ স্টোন যুক্তরাজ্যের দক্ষিণাঞ্চলে স্থাপনা যেমন- চার্চ, বাড়ি, রেলওয়ে ষ্টেশন ইত্যাদি নির্মাণে ব্যাপকভাবে ব্যবহৃত হয়। যেসব খনি থেকে বাথ স্টোন সর্বপ্রথম উত্তোলিত হয়েছিল তার বেশ কয়েকটি এখনো কার্যকর রয়েছে, অন্যান্যগুলি ভরাট হয়ে গেছে বা সেগুলো অন্য উদ্দেশ্যে ব্যবহৃত হচ্ছে।




বিটুমিনাস হচ্ছে লিগনাইট কয়লা পরিবর্তিত রূপ। ধারণা করা হয়, মৃত গাছ-পালা ও উদ্ভিদজাত দ্রব্য হতে বিটুমিনাস কয়লা সৃষ্টি হতে ১৫ থেকে ২০ কোটি বছর লাগে।
সূচিপত্র
 [আড়ালে রাখো] 

    ১ রং
    ২ কাঠিন্যতা
    ৩ কার্বনের পরিমান
    ৪ ব্যবহার
    ৫ তথ্যসূত্র
    ৬ বহিঃসংযোগ

[সম্পাদনা] রং

বিটুমিনাস কয়লার রং কালো।
[সম্পাদনা] কাঠিন্যতা

এর কাঠিন্যতা ০.৫-২.৫ এবং আপেক্ষিক গুরুত্ব ১.০-১.৮।
[সম্পাদনা] কার্বনের পরিমান

বিটুমিনাস কয়লায় ৬০-৮০ শতাংশ [১] কার্বন থাকে।
[সম্পাদনা] ব্যবহার

পোড়া কয়লা বা কোক(coke), গ্যাস কার্বন ও কোল গ্যাস উৎপাদনে বিটুমিনাস কয়লা ব্যবহৃত হয়।
[সম্পাদনা] তথ্যসূত্র

    ↑ বিটুমিনাস কয়লা




যেসব ধাতুকে আকরিক থেকে নিষ্কাশন করা কঠিন এবং যেগুলি বাণিজ্যিকভাবে খুবই দামী, সেগুলিকে বিরল ধাতু (ইংরেজি ভাষায়: Rare metal) বলা হয়।




বোরন একটি মৌল, এর প্রতীক B ও পারমানবিক সংখ্যা ৫। বোরন বিভিন্ন রুপভেদ প্রাদরশব করে। দানাদার বোরন বাদামী,কিন্তু কেলাসাকার বোরন কালো। ত্রিযোজী মৌল হিসেবে বোরবকে বরাক্স ও ইউলেক্সাইট আকরিকে পাওয়া যায়।




ব্যারাইট (BaSO4)হচ্ছে ব্যারিয়াম আকর। ব্যারাইট শক্ত পিণ্ড আকারে পাওয়া যায়। এর কঠিনতা ৩.০-৩.৫ এবং আপেক্ষিক গুরুত্ব ৪.৩-৪.৭[৬] । ব্যারাইটের রং সাদা, হলুদ, খয়েরি, লাল অথবা ধূসর। প্রতিক্রিয়া করে এমন শিলার, যেমন চুনাপাথর অথবা ডোলোমাইটের পুন:স্থাপিত অংশে ব্যারাইট সৃষ্টি হয়।
[সম্পাদনা] ব্যবহার

গভীর কূপ খননের জন্য বিশেষ এক শ্রেণীর কাদার ওজন বৃদ্ধির জন্য ব্যারাইটের গুঁড়া ব্যবহার করা হয়। রং, কাচ, বিভিন্ন প্রকার রাসায়নিক দ্রব্য এবং কীট-নাশক ওষুধ তৈরি করতে ব্যারাইট ব্যবহৃত হয়।




ব্রোঞ্জ এক প্রকারের সংকর ধাতু। সাধারণত তামার সাথে বিভিন্ন অনুপাতে টিন মিশিয়ে ব্রোঞ্জ প্রস্তুত করা হয়। তবে অনেক সময় টিন ছাড়াও ফসফরাস, ম্যাঙ্গানিজ,অ্যালুমিনিয়াম, সিলিকন ইত্যাদি মিশানো হয়। ব্রোঞ্জ বেশ শক্ত এবং নানা গুরুত্বপূর্ণ কাজে এটি ব্যবহার করা হয়। মানব সভ্যতার ইতিহাসের একটি পর্যায়কে ব্রোঞ্জ যুগ বলে অভিহিত করা হয়, কারণ সে সময় ব্রোঞ্জের অস্ত্র ও যন্ত্রপাতির ব্যবহার বহুল প্রচলিত 




