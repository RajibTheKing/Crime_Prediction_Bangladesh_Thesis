
তিয়ের্‌রা দেল ফুয়েগো (স্পেনীয় ভাষায়: Isla Grande de Tierra del Fuego) দক্ষিণ আমেরিকার দক্ষিণ প্রান্তসীমায় অবস্থিত একটি দ্বীপপুঞ্জ। ম্যাজেলান প্রণালী এটিকে মহাদেশীয় ভূখণ্ড থেকে বিচ্ছিন্ন করেছে। এটির কিয়দংশ আর্জেন্টিনায় ও বাকি অংশ চিলিতে পড়েছে। দ্বীপগুলির পূর্বে আটলান্টিক মহাসাগর, দক্ষিণে দক্ষিণ মহাসাগর, পশ্চিমে প্রশান্ত মহাসাগর। এগুলির দক্ষিণ সীমা হর্ন অন্তরীপ নামে পরিচিত।

১৫২০ সালে পর্তুগিজ নাবিক ফের্দিনান্দ ম্যাজেলান (ফের্নাঁদু দি মাগালিয়াইশ) এই দ্বীপগুলি আবিষ্কার ও নামকরণ করেন। ১৯শ শতকে ব্রিটিশেরা এখানে অনেকগুলি অভিযান চালায়। এদের মধ্যে সবচেয়ে বিখ্যাত হল ১৮৩১ থেকে ১৮৩৬ সাল পর্যন্ত চার্লস ডারইউনের করা জরিপ, যা তিনি তাঁর Zoology of the Voyage of HMS Beagle (১৮৪০) বইতে উল্লেখ করেন।







তিররেনীয় সাগর (ইংরেজি ভাষায়: Tyrrhenian Sea; ইতালীয় ভাষায়: Mar Tirreno) ভূমধ্যসাগরের একটি অংশ। এটিকে ইতালীয় উপদ্বীপ এবং সিসিলি, সার্দিনিয়া ও কর্সিকা দ্বীপগুলি আংশিকভাবে ঘিরে রেখেছে। এর উত্তরে লিগুয়ারীয় সাগর। তিররেনীয় সাগর মেসসিনা প্রণালীর মাধ্যমে আয়োনীয় সাগরের সাথে সং






দক্ষিণ তালপট্টি দ্বীপ বাংলাদেশের সাতক্ষীরা জেলার শ্যমনগর উপজেলার অন্তর্গত একটি উপকূলবর্তী দ্বীপ।ভারত সরকারও দ্বীপটিকে তাদের মালিকানা বলে দাবি করে থাকে। এই এলাকার বাংলাদেশ -ভারতের সীমানা বিভাজক হাড়িয়াভাংগা নদীর মূলস্রোত যেহেতু দ্বীপের পশ্চিম ভাগ দিয়ে প্রবাহিত হচ্ছে,সেহেতু "নদীর মূল স্রোতধারার মধ্যরেখা নীতি" বা Thalweg doctrine অনুযায়ী বাংলাদেশ দ্বীপটিকে নিজ দেশের অন্তভুর্ক্ত করছে। অপরদিকে ভারতীয় দাবি হচ্ছে,নদীর মূলস্রোত পরিবর্তনশীল। [১]

মার্চ,২০১০ এ বিবিসির প্রাপ্ত খবর অনুযায়ী দ্বীপটি বর্তমানে ২ মিটার সমুদ্রতলে নিমজ্জিত।





দক্ষিণ মহাসাগর বা অ্যান্টার্কটিক মহাসাগর হল পৃথিবীর সবচেয়ে দক্ষিণের জলরাশি যার অবস্থান অক্ষাংশ ৬০° দক্ষিণ। ইন্টারনেশনাল হাইড্রোগ্রাফিক অরগানাইজেশন অ্যান্টার্কটিকাকে ঘিরে বিশাল জলরাশিকে দক্ষিণ মহাসাগর হিসেবে চিহ্নিত করেছে।





Ripublik Naoero
Republic of Nauru
Nauru-এর পতাকা
নীতিবাক্য
"God's Will First"
জাতীয় সঙ্গীত
Nauru Bwiema
Nauru-এর অবস্থান
রাজধানী 	ইয়ারেন (দে ফ্যাক্টো)[a]
0°32′S 166°55′E
বৃহত্তম নগরী 	রাজধানী
রাষ্ট্রভাষা (সমূহ) 	English, Nauruan
জাতীয়তাসূচক বিশেষণ 	Nauruan
সরকার 	Republic
 -  	President 	Marcus Stephen
Independence
 -  	from the Australia, NZ, and UK-administered UN trusteeship. 	31 January 1968 
 -  	জলভাগ (%) 	negligible
জনসংখ্যা
 -  	July 2007 আনুমানিক 	13,528 (214th)
জিডিপি (পিপিপি) 	2005 আনুমানিক
 -  	মোট 	$60 million (224th)
 -  	মাথাপিছু 	$5,000 (2005 est.) (132nd)
মানব উন্নয়ন সূচক (2003) 	n/a (unranked) (n/a)
মুদ্রা 	Australian dollar (AUD)
সময় স্থান 	(ইউটিসি+12)
ইন্টারনেট টিএলডি 	.nr
কলিং কোড 	+674
a. ^  Nauru does not have an official capital, but Yaren is the largest settlement and the seat of Parliament.

নাউরু প্রজাতন্ত্র (নাউরুয়ান Ripublik Naoero, রিপুব্লিক্‌ নাওয়েরো, ইংরেজি Republic of Nauru রিপাব্লিক্‌ অভ্‌ ন্যাউরু) দক্ষিণ প্রশান্ত মহাসাগরের মাইক্রোনেশিয়া অঞ্চলের একটি ক্ষুদ্র দ্বীপ রাষ্ট্র। এর নিকটতম দ্বীপ হল ৩০০ মাইল পূর্বে অবস্থিত কিরিবাতির বানাবা দ্বীপ। নাউরু বিশ্বের ক্ষুদ্রতম দ্বীপ রাষ্ট্র (ক্ষেত্রফল মাত্র ২১ বর্গ কিলোমিটার)। এর পাশাপাশি এটি বিশ্বের ক্ষুদ্রতম স্বাধীন প্রজাতন্ত্র, এবং একমাত্র দেশ যার কোন রাজধানী নাই।[১]

এখানকার আদি বাসিন্দারা হল মাইক্রোনেশীয় ও পলিনেশীয় জাতির মানুষ। জার্মানি উনবিংশ শতাব্দীর শেষভাগে এটিকে দখল করে নেয়। প্রথম বিশ্বযুদ্ধের পর এটি অস্ট্রেলিয়া, নিউজীল্যান্ড, ও যুক্তরাজ্যের অধীনে একটি ম্যান্ডেট বা প্রশাসিত এলাকায় পরিণত হয়। কিন্তু দ্বিতীয় বিশ্বযুদ্ধের সময় জাপান এটি দখল করে। যুদ্ধের শেষে এটি আবার অধীনস্ত প্রশাসিত এলাকায় পরিণত হয়, এবং ১৯৬৮ সালে পূর্ণ স্বাধীনতা লাভ করে।

নাউরু ফসফেট খনিজে সমৃদ্ধ। ১৯০৭ সাল থেকে এখানকার অর্থনীতির প্রধান আয় আসে ফসফেট খনিজ আকরিক আহরণের মাধ্যমে।[২] তবে বর্তমানে খনিজ ফসফেট প্রায় শেষ হয়ে এসেছে, আর এই খনিজ আহরণ করতে গিয়ে পরিবেশগত বিপর্যয়ের সূচনা হয়েছে। দ্বীপের সম্পদ রক্ষার্থে স্থাপিত তহবিলের অব্যবস্থার ফলে এখানকার অর্থনীতিতে ধ্বস নামে। অর্থ উপার্জনের জন্য নাউরুর সরকার বিভিন্ন অপ্রচলিত পদ্ধতির আশ্রয় নেয়। যেমন, ১৯৯০ এর দশকের শুরুর দিকে নাউরু কালো টাকা সাদা করার আখড়াতে পরিণত হয়। ২০০১ সাল থেকে এটি অস্ট্রেলীয় সরকারের অনুদান গ্রহণ করেছে। এর বিনিময়ে নাউরু অস্ট্রেলিয়াতে রাজনৈতিক আশ্রয় প্রার্থীদের জেল হিসাবে ব্যবহৃত হচ্ছে।

নাউরুর জনসংখ্যা মাত্র ১৩,০৪৮ জন (২০০৫ সালের হিসাব)। এর মধ্যে ৫৮% নাউরুর আদি অধিবাসী, ২৮% অন্যান্য দ্বীপের অধিবাসী, ৮% চীনা, এবং ৮% ইউরোপীয়।[১]
সূচিপত্র
 [আড়ালে রাখো] 

    ১ ইতিহাস
    ২ ভূগোল
    ৩ রাজনীতি
    ৪ প্রশাসনিক অঞ্চলসমূহ
    ৫ অর্থনীতি
    ৬ জনসংখ্যা
    ৭ সংস্কৃতি
    ৮ আরও দেখুন
    ৯ তথ্যসূত্র

[সম্পাদনা] ইতিহাস

    মূল নিবন্ধ: নাউরুর ইতিহাস


[সম্পাদনা] ভূগোল

    মূল নিবন্ধ: নাউরুর ভূগোল


[সম্পাদনা] রাজনীতি

    মূল নিবন্ধ: নাউরুর রাজনীতি

[সম্পাদনা] প্রশাসনিক অঞ্চলসমূহ
[সম্পাদনা] অর্থনীতি

    মূল নিবন্ধ: নাউরুর অর্থনীতি

[সম্পাদনা] জনসংখ্যা
[সম্পাদনা] সংস্কৃতি

    মূল নিবন্ধ: নাউরুর সংস্কৃতি

[সম্পাদনা] আরও দেখুন
[দেখাও]
প্র • আ • স
নাউরুর বিভিন্ন বিষয়ের নিবন্ধসমূহ
[দেখাও]
প্র • আ • স
ওশেনিয়ার রাষ্ট্রসমূহ






নিউ গিনি বিশ্বের দ্বিতীয় বৃহত্তম দ্বীপ, যার আয়তন ৭৮৬,০০০ বর্গকিলোমিটার এবং এটি দক্ষিণ-পশ্চিম প্রশান্ত মহাসাগরে অবস্থিত। ভৌগোলিকভাবে মালয় দ্বীপপুঞ্জের পূর্ব দিকে এর অবস্থান। মাঝে মাঝে একে ইন্দো-অস্ট্রেলীয় দ্বীপপুঞ্জের[১] অন্তর্ভুক্ত করা হয়। ভৌগোলিক দিক থেকে এটি সমান ভাবে অস্ট্রেলিয়া, সাহুল শেলফের মহাদেশ অংশ,[২][৩] বিশাল অস্ট্রেলিয়া হিসেবেও পরিচিত।





নিঝুম দ্বীপ বাংলাদেশের একটি ছোট্ট দ্বীপ। নোয়াখালী জেলার হাতিয়া উপজেলার অর্ন্তগত নিঝুম দ্বীপ। একে 'দ্বীপ' বলা হলেও এটি মূলত একটি 'চর'। নিঝুম দ্বীপের পূর্ব নাম ছিলো চর-ওসমান। ওসমান নামের একজন বাথানিয়া তার মহিষের বাথান নিয়ে প্রথম নিঝুম দ্বীপে বসত গড়েন। তখন এই নামেই এর নামকরণ হয়েছিলো। পরে হাতিয়ার সাংসদ আমিরুল ইসলাম কালাম এই নাম বদলে নিঝুম দ্বীপ নামকরণ করেন।[তথ্যসূত্র প্রয়োজন] মূলত বল্লারচর, চর ওসমান, কামলার চর এবং চুর মুরি- এই চারটি চর মিলিয়ে নিঝুম দ্বীপ। প্রায় ১৪,০০০ একরের দ্বীপটি ১৯৫০ খ্রিস্টাব্দের দিকে জেগে ওঠে। ১৯৭০ খ্রিস্টাব্দের আগ পর্যন্ত কোনো লোকবসতি ছিলো না, তাই দ্বীপটি নিঝুমই ছিলো।[১] বাংলাদেশের বনবিভাগ ৭০-এর দশকে বন বিভাগের কার্যক্রম শুরু করে। প্রথমে পরীক্ষামূলকভাবে চার জোড়া হরিণ ছাড়ে। নিঝুম দ্বীপ এখন হরিণের অভয়ারণ্য। ১৯৯৬ খ্রিস্টাব্দের হরিণশুমারি অনুযায়ী হরিণের সংখ্যা ২২,০০০। নোনা পানিতে বেষ্টিত নিঝুম দ্বীপ কেওড়া গাছের অভয়ারণ্য। ম্যানগ্রোভ বনের মধ্যে সুন্দরবনের পরে নিঝুম দ্বীপকে বাংলাদেশের দ্বিতীয় বৃহত্তম ম্যানগ্রোভ বন বলে অনেকে দাবী করেন।[তথ্যসূত্র প্রয়োজন]
সূচিপত্র
 [আড়ালে রাখো] 

    ১ আয়তন ও জনসংখ্যা
    ২ মাছ, পশু, পাখি ও উদ্ভিদ
    ৩ যাতায়াত ব্যবস্থা
    ৪ শিক্ষাব্যবস্থা
    ৫ বনবিভাগের কার্যক্রম
    ৬ পর্যটন নিবাস
    ৭ গ্যালারী
    ৮ তথ্যসূত্র

[সম্পাদনা] আয়তন ও জনসংখ্যা

নিঝুম দ্বীপে ৯টি গুচ্ছ গ্রাম রয়েছে। এই গুচ্ছ গ্রাম ছাড়াও বিভিন্ন জায়গায় ছড়িয়ে ছিটিয়ে রয়েছে ছোটখাটো ঝুপড়ি ঘর। ১৯৯৬ সালের হিসাব অনুযায়ী নিঝুম দ্বীপ ৩৬৯৭০.৪৫৪ হেক্টর এলাকা জুড়ে অবস্থিত।
[সম্পাদনা] মাছ, পশু, পাখি ও উদ্ভিদ

নিঝুম দ্বীপে হরিণ এবং মহিষ ছাড়া অন্য কোনো হিংস্র প্রাণী নেই। হরিণের সংখ্যা প্রায় ২২,০০০ (প্রেক্ষাপট ১৯৯৬ খ্রিস্টাব্দ)। নিঝুম দ্বীপে রয়েছে প্রায় ৩৫ প্রজাতির পাখি। এছাড়াও শীতের মৌসুমে অজস্র প্রজাতির অতিথির পাখির অভয়ারণ্যে পরিণত হয় নিঝুম দ্বীপ। নিঝুম দ্বীপে বিশাল এলাকা পলিমাটির চর। জোয়ারের পানিতে ডুবে এবং ভাটা পড়লে শুঁকোয়। এই স্থানগুলোতে রয়েছে বিভিন্ন প্রজাতির পাখিদের বসবাস। জোয়ারের পানিতে বয়ে আসা বিভিন্ন প্রজাতির মাছ এদের একমাত্র খাবার। এখানে রয়েছে মারসৃপারি নামে একধরনের মাছ যাদেরকে উভচর প্রাণী বলা হয়। ৫ বছর পর্যন্ত বাঁচে এই মারসৃপার, ৬-৯ ইঞ্চি লম্বা হয়। বর্ষা মৌসুমে ইলিশের জন্য নিঝুম দ্বীপ বিখ্যাত। এই সময় ঢাকাসহ বাংলাদেশের বিভিন্ন অঞ্চলের পাইকাররা নিঝুম দ্বীপে মাছ কিনতে আসে।। এছাড়া শীত কিংবা শীতের পরবর্তী মৌসুমে নিঝুম দ্বীপ চেঁউয়া মাছের জন্য বিখ্যাত। জেলেরা এই মাছ ধরে শুঁটকি তৈরি করেন। এই শুঁটকি মাছ ঢাকা, চট্টগ্রাম, চাঁদপুরসহ বিভিন্ন অঞ্চলের পাইকারদের কাছে বিক্রি হয় ৩০-৩৫ টাকা কেজি দরে। আবার এই শুঁটকি হাঁস-মুরগীর খাবারেও ব্যবহার করা হয়। নিঝুম দ্বীপে রয়েছে কেওড়া গাছ। ইদানিং বনবিভাগ কিছু নোনা ঝাউও রোপন করছে। এছাড়াও রয়েছে প্রায় ৪৩ প্রজাতির লতাগুল্ম এবং ২১ প্রজাতির অন্যান্য গাছ।
[সম্পাদনা] যাতায়াত ব্যবস্থা

অন্যান্য অঞ্চলের সাথে যোগাযোগ করতে হলে জোয়ার ভাটার উপর নির্ভর করতে হয় নিঝুম দ্বীপের মানুষদের। হাতিয়া, ভোলা কিংবা ঢাকার সাথে যোগাযোগ করতে হলে তাদেরকে পুরোপুরি জোয়ার ভাটা মেনে চলতে হয়। ঢাকায় যেতে হলে তাদেরকে সকাল ৯ টার (জোয়ার আসার)পর হাতিয়ার উদ্দেশ্য যাত্রা করতে হয়। প্রায় ২-৩ ঘণ্টা সময় পর ট্রলার হাতিয়া পৌঁছায়। অতঃপর পাওয়া যায় ঢাকাগামী লঞ্চ, যেটি প্রতিদিন একবেলা ঢাকার উদ্দ্যেশ্যে যাত্রা করে। এই লঞ্চটি বরিশাল এবং ভোলা হয়ে ঢাকায় পৌঁছায় বিধায় নিঝুম দ্বীপের মানুষজন ভোলা কিংবা বরিশালে যেতে পারেন এই লঞ্চে করেই। এছাড়া হাতিয়া কিংবা ঢাকায় আসার জন্য রয়েছে বিকল্প পথ। বন্দরটিলা থেকে নদী পার হয়ে হাতিয়ায় পৌঁছতে হয়। সেখান থেকে বিভিন্ন যানবাহন পার করে প্রথমে হাতিয়া শহরে তারপর লঞ্চে পার হয়ে মাইজদি অতঃপর ঢাকায় পৌঁছতে হয়।
[সম্পাদনা] শিক্ষাব্যবস্থা

নিঝুম দ্বীপে রয়েছে ৩টি প্রাথমিক বিদ্যালয় এবং একটি উচ্চ-মাধ্যমিক বিদ্যালয়। প্রাথমিক বিদ্যালয়গুলো সাইক্লোন শেল্টারে অবস্থিত।
[সম্পাদনা] বনবিভাগের কার্যক্রম

বনবিভাগ নিঝুম দ্বীপের উন্নয়নের জন্য বিভিন্ন পদক্ষেপ নিয়েছেন, বন্যপ্রাণী (হরিণ) নিধনে নিষেধাজ্ঞা আরোপ করেছেন। বনবিভাগের পদক্ষেপে নতুন জেগে উঠা চরে লাগানো হচ্ছে কেওড়া গাছের চারা। বনবিভাগ এটিকে ন্যাশনাল পার্ক করার পরিকল্পনা শুরু করেছে। এছাড়াও বনবিভাগ এই অঞ্চলে আগে লাগানো কেওড়া বন রক্ষায় স্থানীয়দের সাথে মিলেমিশে কাজ করছে।
[সম্পাদনা] পর্যটন নিবাস

নিঝুম দ্বীপে পর্যটকদের জন্য রয়েছে অবকাশের নিঝুম রির্সোট। যেখানে রয়েছে সাপ্লাই পানি এবং জেনারেটরের মাধ্যমে বিদ্যুতের ব্যবস্থা। খাবারের জন্য রয়েছে স্থানীয় হোটেল। স্থানীয়ভাবে উৎপাদিত চাল, মাছ, মুরগী, ডিম ইত্যাদিই খাবারের একমাত্র ভরসা। তবে বর্ষার মৌসুমে রয়েছে ইলিশের জয়জয়কার।
[সম্পাদনা] গ্যালারী

    নিঝুম দ্বীপ

    নিঝুম দ্বীপ

    হরিণের পাল

    বনের মধ্যে হরিণ

[সম্পাদনা] তথ্যসূত্র

    ↑ "দ্বীপ দ্বীপান্তর" (বাংলা ভাষায়)। পৃষ্ঠা ৮, অন্য কোনোখানে, দৈনিক কালের কন্ঠ। ফেব্রুয়ারি ১, ২০১০।

বিষয়শ্রেণীসমূহ:

    যেসব নিবন্ধের তথ্য যাচাই করা দরকার
    নোয়াখালী জেলা
    বাংলাদেশের দ্বীপ
    বাংলাদেশের চর





	
পক প্রণালী (তামিল ভাষায়: பாக்கு நீரிணை ; ইংরেজি ভাষায়: Palk Strait) ভারতীয় রাজ্য তামিলনাড়ু ও দ্বীপরাষ্ট্র শ্রীলঙ্কার মধ্যবর্তী একটি সামুদ্রিক প্রণালী। এটি উত্তরপূর্বে অবস্থিত বঙ্গোপসাগর ও দক্ষিণে অবস্থিত মান্নার উপসাগরকে একসঙ্গে যুক্ত করেছে। প্রণালীটি ৬৪-১৩৭ কিলোমিটার (৪০-৮৫ মাইল ) প্রশস্ত। বেশ কয়েকটি নদী এই প্রণালীতে পতিত হয়েছে; এদের মধ্যে তামিলনাড়ুর ভাইগাই নদী উল্লেখযোগ্য। ব্রিটিশ ভারতের মাদ্রাজ প্রেসিডেন্সির গভর্নর (১৭৫৫-১৭৬৩) রবার্ট পকের নামে এই প্রণালীর নামকরণ করা হয়েছে।

এই প্রণালীর দক্ষিণ দিকে ছড়িয়ে আছে নিচু দ্বীপের একটি সারি এবং অসংখ্য ডুবোপাহাড় ও মগ্ন চড়া। এগুলিকে একত্রে বলা হয় অ্যাডামস ব্রিজ। ভারতীয় ভাষায় এর প্রকৃত নাম রামসেতু। এই দ্বীপের সারিটি তামিলনাড়ুর রামেশ্বরমের ধনুষ্কোডি ও শ্রীলঙ্কার মান্নারের তালাইমান্নারের মধ্যে প্রসারিত। রামেশ্বরম দ্বীপটি ভারতের মূল ভূখণ্ডের সঙ্গে পাম্বান সেতু দ্বারা যুক্ত।

অগভীর সমুদ্র ও ডুবোপাহাড়গুলি এই প্রণালীতে জাহাজ চলাচলের ক্ষেত্রে বিশেষ অসুবিধাজনক। যদিও শতাব্দীর পর শতাব্দী জেলেদের নৌকা ও ছোটো ছোটো উপকূলীয় বাণিজ্যতরী অনায়াসেই এই প্রণালী দিয়ে যাতায়াত করে এসেছে, বড় বড় জাহাজগুলি আসা-যাওয়া করেছে শ্রীলঙ্কা ঘুরেই। ১৮৬০ সালে ভারতের ব্রিটিশ সরকার প্রথম এই প্রণালী বরাবর একটি শিপিং ক্যানাল বা জাহাজপথ নির্মাণের প্রস্তাব রাখে। সেই থেকে বর্তমান কাল পর্যন্ত একাধিক কমিশন এই প্রস্তাবটি বিবেচনা করে দেখেছেন। ২০০৪ সালে তামিলনাড়ু সরকার সেতুসমুদ্রম জাহাজপথ প্রকল্প বা সেতুসমদ্রম শিপিং ক্যানাল প্রজেক্ট নামে যে পর্যবেক্ষণটি চালিয়েছেন তা মূলত এই প্রকল্পের পরিবেশগত প্রভাব ও প্রকৌশল সম্ভাবনার দিকটি খতিয়ে দেখেছে।

ইংলিশ চ্যানেলের মতো পক প্রণালীও লং-ডিস্টেন্‌স সুইমিং বা দূরপাল্লার সাঁতারে একটি চ্যালেঞ্জ হিসেবে গৃহীত হয়ে থাকে।

সংস্কৃত ভাষায় রচিত সহস্রাব্দ-প্রাচীন ভারতীয় মহাকাব্য তথা অন্যতম গুরুত্বপূর্ণ হিন্দু শাস্ত্রগ্রন্থ রামায়ণের বর্ণনা অনুসারে, রাম বানরসেনার সহায়তায় লঙ্কার রাক্ষসরাজ রাবণের প্রাসাদে বন্দিনী সীতাকে উদ্ধার করার জন্য সমুদ্রের উপর একটি পাথরের সেতু নির্মাণ করেছিলেন। সেই কারণে বর্তমানে এই জাতীয় জাহাজপথ নির্মাণের বিরোধিতায় শুরু হয়েছে রাম কর্মভূমি আন্দোলন। আন্দোলনকারীরা নাসার একটি উপগ্রহ চিত্রের সাহায্যে প্রমাণ করতে চাইছেন, সেই রামসেতুর ভগ্নাংশ এখনও বিদ্যমান।

অ্যাডামস ব্রিজ বা অ্যাডামের সেতু কথাটি রামসেতুর অনেক পরে চালু হয়। এটি এমন একটি উপকথা থেকে উৎসারিত হয়েছে, যেখানে দক্ষিণ ভারত বা শ্রীলঙ্কা বর্ণিত হয়েছে বাইবেলকথিত পার্থিব প্যারাডাইস বা স্বর্গোদ্যান বলে। এই উপকথা অনুসারে অ্যাডাম যখন স্বর্গ থেকে বিতাড়িত হন, তখন অ্যাডামস ব্রিজ নির্মিত হয়।
[সম্পাদনা] বহিঃসংযোগ

    উইকিসিটিজ-এ পক প্রণালী
    এমএসএন এনকার্টা থেকে
    এনসাইক্লোপিডিয়া ডট কম থেকে
    ব্রিটানিকা অনলাইন এনসাইক্লোপিডিয়া থেকে
    নেশন মাস্টার থেকে
    হাচিনসন এনসাইক্লোপিডিয়া থেকে

বিষয়শ্রেণীসমূহ:

    ভারতের সামুদ্রিক প্রণালী
    শ্রীলঙ্কার সামুদ্রিক প্রণালী






পানামা উপসাগর (স্পেনীয় ভাষায়: Golfo de Panamá গোল্‌ফ়ো দ়ে পানামা) পানামার দক্ষিণ উপকূলের কাছে প্রশান্ত মহাসাগরের একটি উপসাগর। এর সর্বোচ্চ প্রস্থ ২৫০ কিলোমিটার, সর্বোচ্চ গভীরতা ২২০ মিটার এবং পৃষ্ঠদেশের ক্ষেত্রফল ২,৪০০ বর্গকিলোমিটার। [১] পানামা খাল উপসাগরটিকে ক্যারিবীয় সাগর, এবং একই সাথে আটলান্টিক মহাসাগরের সাথে যুক্ত করেছে। পানামা সিটি উপসাগরের তীরের প্রধান শহর।

উপসাগরটির ভেতরে আরও কয়েকটি ক্ষুদ্রতর উপসাগর আছে---উত্তরে পানামা বে, পশ্চিমে পারিতা উপসাগর এবং পূর্বে সান মিগেল উপসাগর। পানামা উপসাগরে কিছু দ্বীপও আছে। উপসাগরটির পূর্বদিকে ২০০টি দ্বীপ নিয়ে গঠিত পার্ল দ্বীপপুঞ্জ অবস্থিত। পানামার বৃহত্তম নদী তুইরা দক্ষিণে প্রবাহিত হয়ে পানামা উপসাগরে অবস্থিত সান মিগেল উপসাগরে পড়েছে।






পানামা খাল, আমেরিকা মহাদেশের উত্তর ও দক্ষিণ ভুখন্ডকে সংযোগকারী পানামা প্রণালীতে, জাহাজ পারাপারের নিমিত্তে তৈরি একটি কৃত্রিম খাল। যা আটলান্টিক মহাসাগর ও প্রশান্ত মহাসাগরকে সংযুক্ত করেছে।






পারস্য উপসাগর দক্ষিণ পশ্চিম এশিয়ায় অবস্থিত । এটি ওমান উপসাগরের একটি বর্ধিত অংশ । বর্তমান ইরান (পূর্বেকার পারস্য)ও আরব উপদ্বীপের মধ্যে এর অবস্থান।

পারস্য উপসাগরের প্রাকৃতিক প্রতিবেশ অত্যন্ত সমৃদ্ধশালী । মৎস চারণক্ষেত্র হিসেবে বা প্রবাল রীফ্ এর ঐশ্বর্যের জন্য পারস্য উপসাগর যেমন বিখ্যাত তেমনি এটি আবার অবারিত মুক্তা সমৃদ্ধ ঝিনুকে খৃদ্ধ। কিন্তু বর্তমানে এর প্রতিবেশ ভারসাম্য হুমকির সম্মুখীন হয়ে পড়েছে । তেলবাহী জাহাজের নিয়মিত চলাচলে প্রায়শঃই তেল নির্গত হয়ে এর জলরাশিকে বিষাক্ত করে তুলছে । বর্তমানে বিশ্ব রাজনৈতিক প্রেক্ষাপটেও পারস্য উপসাগর অত্যন্ত গুরুত্বপূর্ণ হয়ে উঠেছে।






পুলাউ পায়ার (Pulau Payar) মালাক্কা প্রণালীতে মালয়েশিয়ার কেদাহ প্রদেশের কাছে অবস্থিত অনেকগুলি দ্বীপের একটি। এটি অপেক্ষাকৃত বেশি পরিচিত লাংকাউই নামের দ্বীপপুঞ্জটির দক্ষিণে অবস্থিত। পুলাউ পায়ার একটি সামুদ্রিক পার্ক বা উদ্যান, ফলে এখানকার জলজ জীবন সুরক্ষিত। পুলাউ পায়ারের প্রবাল সুখ্যাত। এখানে ডাইভিং ও স্নর্কেলিঙের ব্যবস্থা আছে।






প্রশান্ত মহাসাগর (ইংরেজি ভাষায়: Pacific Ocean; লাতিন ভাষায়: Mare Pacificu) পৃথিবীর বৃহত্তম মহাসাগর। এটি দক্ষিণে অ্যান্টার্কটিকা পর্যন্ত বিস্তৃত; পশ্চিমে এশিয়া এবং অস্ট্রেলিয়া ঘেরা; এবং এর পূর্বে রয়েছে দুই আমেরিকা মহাদেশ। প্রশান্ত মহাসাগরের আয়তন ১৬৯.২ মিলিয়ন বর্গকিলোমিটার (৬৫.৩ মিলিয়ন বর্গমাইল), যা পৃথিবী পৃষ্ঠের প্রায় ৩২ শতাংশ, সমস্ত জলভাগের ৪৬% এবং পৃথিবীর সমস্ত ভূমি পৃষ্ঠের চেয়ে আয়তনে বেশি। ভু-মধ্যরেখা একে উত্তর প্রশান্ত মহাসাগর এবং দক্ষিণ প্রশান্ত মহাসাগরে ভাগ করেছে।






ফক্‌ল্যান্ড দ্বীপপুঞ্জ (ইংরেজি ভাষায়: Falkland Islands) দক্ষিণ আটলান্টিক মহাসাগরে অবস্থিত একটি দ্বীপপুঞ্জ।






ফারকুহার পুঞ্জ: উপরে প্রোভিডেন্স প্রবালপ্রাচীর, বামে সেন্ট পিয়েরে দ্বীপ এবং নিচে ফারকুহার প্রবালপ্রাচীর

ফারকুহার পুঞ্জ টি সেইচেলেস এর আউটার দ্বীপপুঞ্জ এর অন্তর্ভুক্ত, যা আইসল্যান্ড জাতির দক্ষিণ-পশ্চিমে অবস্থিত, রাজধানী ভিক্টোরিয়া ৭০০ কিলোমিটারের বেশি দূরে মাহে দ্বীপে। পুঞ্জটির সকল দ্বীপের সর্বমোট স্থলভাগ হচ্ছে ১১ কিমি² এর কম, কিন্তু মোট উপহ্রদ বেষ্টনকারী বৃত্তাকার প্রবালপ্রাচীরের আকার হচ্ছে প্রায় ৩৭০ কিমি²।

পুঞ্জটি দুটি উপহ্রদ বেষ্টনকারী বৃত্তাকার প্রবালপ্রাচীর এবং একটি পৃথক দ্বীপ এর সমন্বয়ে গঠিত। অধিকন্তু, এই এলাকায় একটি পৃথক জলতলস্থ রীফ রয়েছে:

    ফারকুহার প্রবালপ্রাচীর (সাথে দুটি বড় এবং প্রায় আটটি ছোট ইসলেট)
    প্রোভিডেন্স প্রবালপ্রাচীর (সাথে ২টি ইসলেট, প্রোভিডেন্স দ্বীপ এবং কার্ফ দ্বীপ)
    সেন্ট পিয়েরে দ্বীপ
    উইজার্ড রীফ (জলতলস্থিত)

মাত্র দুটি সেটলমেন্ট রয়েছে। প্রধান সেটলমেন্টটি ফারকুহার প্রবালপ্রাচীর এর Île du Nord (উত্তর দ্বীপ)-এ, এবং অপরটি প্রোভিডেন্স প্রবালপ্রাচীর এর প্রোভিডেন্স দ্বীপে অবস্থিত।
সূচিপত্র
 [আড়ালে রাখো] 

    ১ জীববিজ্ঞান
    ২ আরো দেখুন
    ৩ পাদটিকা
    ৪ উল্লেখপঞ্জি

[সম্পাদনা] জীববিজ্ঞান

The oonopid monotypic মাকড়সা প্রজাতি Farqua quadrimaculata একমাত্র জানা মাকড়সা that is endemic to ফারকৃহার দ্বীপপুঞ্জ[১].
[সম্পাদনা] আরো দেখুন

    সেইচেলেস এর ভূগোল

[সম্পাদনা] পাদটিকা

    ↑ সারিস্টো ২০০১






ফ্লোরিডা প্রণালী (ইংরেজি ভাষায়: Straits of Florida) আটলান্টিক মহাসাগরকে মেক্সিকো উপসাগরের সাথে সংযুক্তকারী সমুদ্রপ্রণালী। প্রণালীটির উত্তরে রয়েছে মার্কিন যুক্তরাষ্ট্রের দক্ষিণ-পূর্বে অবস্থিত ফ্লোরিডা অঙ্গরাজ্যের দক্ষিণতম প্রান্তে অবস্থিত ফ্লোরিডা কিজ (Florida Keys) দ্বীপপুঞ্জ। প্রণালীর দক্ষিণে ও দক্ষিণ-পূর্বে আছে দ্বীপরাষ্ট্র কিউবা ও বাহামা দ্বীপপুঞ্জ। সমুদ্রপ্রণালীটি ৪৮০ কিলোমিটার দীর্ঘ এবং ৮০ থেকে ২৪১ কিলোমিটার প্রশস্ত। উপসাগরীয় সমুদ্রস্রোতের (Gulf Stream) প্রাথমিক পর্যায় তথা ফ্লোরিডা সমুদ্রস্রোত (Florida Current) এই সমুদ্রপ্রণালীটির মধ্য দিয়ে পূর্বদিকে প্রবাহিত হয়ে চলেছে; স্রোতটির পৃষ্ঠতলের গড় গতিবেগ ঘণ্টায় ৬.৫ থেকে ৯.৫ কিলোমিটার। ইউরোপীয় অভিযাত্রীদের মধ্যে স্পেনীয় নাবিক হুয়ান পোন্‌থে দে লেওন সর্বপ্রথম ১৫১৩ সালে জাহাজে করে প্রণালীটি অতিক্রম করেন।






বঙ্গোপসাগর হচ্ছে ভারত মহাসাগরের উত্তর-পূর্ব অংশে অবস্থিত একটি উপসাগর। এটি অনেকটা ত্রিভূজাকৃতির। এর পশ্চিম দিকের সীমানায় রয়েছে ভারত ও শ্রীলংকা, উত্তরে রয়েছে বাংলাদেশ এবং ভারতের পশ্চিমবঙ্গ রাজ্য (এই দুই বাংলায় এর ব্যপ্তি বলেই এর নাম হয়েছে বঙ্গোপসাগর), থাইল্যান্ডের দক্ষিণাংশ এবং আন্দামান নিকোবর দ্বীপপুঞ্জ রয়েছে পূর্ব দিকে। এর দক্ষিণ সীমানা শ্রিলংকার একেবারে দক্ষিণের দন্দ্রা হেড থেকে একেবারে সুমাত্রার উত্তর সীমানা পর্যন্ত একটি কাল্পনিক রেখাকে মনে করা হয়। বঙ্গোপসাগরের প্রায় ২,১৭২,০০০ বর্গকিলোমিটার এলাকা জুড়ে বিস্তৃত।

বাংলাদেশ ও ভারত থেকে অনেক নদী, বঙ্গোপসাগরে এসে পতিত হয়েছে, যার মধ্যে প্রধান নদীগুলো হচ্ছে, উত্তরে, গঙ্গা, মেঘনা এবং ব্রহ্মপুত্র, এবং দক্ষিণ মহানন্দা, গোদাবরী, কৃষ্ণা এবং কাবেরী। গঙ্গা, ব্রহ্মপুত্র এবং মেঘনার অববাহিকাতে উৎপত্তি হয়েছে ম্যানগ্রোভ বনাঞ্চল সুন্দরবনের। গুরুত্বপূর্ণ বন্দর গুলোর মধ্যে বাংলাদেশের প্রধান দুই সমুদ্রবন্দর চট্টগ্রাম বন্দর ও খুলনার মংলা, কুদ্দালোর, চেন্নাই, কাকিনাডা, মাচিলিপত্নম, বিশাখাপত্নম, পারাদিপ, কলকাতা এবং ইয়াংগুন বঙ্গোপসাগরের তীরে অবস্থিত।

বঙ্গোপসাগরের উত্তর-পূর্বে রয়েছে পৃথিবীর দীর্ঘতম সমুদ্র সৈকত কক্সবাজার।
বঙ্গোপসাগরে জেলে নৌকার দৃশ্য
সূচিপত্র
 [আড়ালে রাখো] 

    ১ আয়তন
    ২ ব্যুৎপত্তি
    ৩ নদ-নদী
    ৪ সমুদ্র বন্দর
    ৫ দ্বীপপুঞ্জ
    ৬ সমুদ্র সৈকতসমূহ
    ৭ সমুদ্রবিজ্ঞান সম্পর্কীয়
    ৮ ঘূর্ণিঝড় ও ঘূর্ণিবাত্যা
    ৯ ঐতিহাসিক স্থান
    ১০ অর্থনৈতিক গুরুত্ব
    ১১ কৌশলগত উপযোগিতা
        ১১.১ বাংলাদেশের জন্য
        ১১.২ চীনের জন্য
        ১১.৩ ভারতের জন্য
    ১২ পরিবেশগত ক্ষতি
        ১২.১ দূষণ
    ১৩ ইতিহাস
        ১৩.১ ব্রিটিশ পেনাল কলোনী
    ১৪ আরো দেখুন
    ১৫ তথ্যসূত্র
    ১৬ আরো পড়ুন
    ১৭ বহিঃসংযোগ
    ১৮ উৎস

[সম্পাদনা] আয়তন
[সম্পাদনা] ব্যুৎপত্তি

দশম শতাব্দীতে বঙ্গোপসাগর নিয়ে ভারতীয় রাজ্যসমূহের মধ্যে দ্বন্দের কারণে এর নাম ছিলে "দ্য চোলা লেক"। বাংলা শব্দটি সংস্কৃত ভাষার বঙ্গ শব্দ থেকে এসেছে যা দ্বারা গঙ্গা মোহনার জল বোঝায়।[১]
[সম্পাদনা] নদ-নদী
উপগ্রহের ছবি: বঙ্গোপসাগরের উপকুলে সুন্দরবন, একাধিক নদী এসে পড়েছে এর বুকে

বাংলাদেশ ও ভারতের অনেক বৃহৎ নদী পূর্ব থেকে পশ্চিমে প্রবাহিত হয়ে বঙ্গোপসাগরে পতিত হয়েছে। তন্মধ্যে উত্তরদিক থেকে গঙ্গা, মেঘনা এবং ব্রহ্মপুত্র; দক্ষিণদিক থেকে মহানদী, গোদাবরী, কৃষ্ণা, ইরাবতী এবং কাবেরী নদী উল্লেখযোগ্য। ৬৪ কিলোমিটারব্যাপী (৪০ মাইল) কৌম নদী সবচেয়ে ছোট নদী হিসেবে সরু খাল দিয়ে এবং ২,৯৪৮ কিলোমিটারব্যাপী (১,৮৩২ মাইল) বিশ্বের ২৮তম দীর্ঘ নদী হিসেবে ব্রহ্মপুত্র নদ বাংলাদেশ, চীন, নেপাল ও ভারতের মধ্য দিয়ে প্রবাহিত হয়ে বঙ্গোপসাগরে মিলিত হয়েছে। সুন্দরবন ম্যানগ্রোভ বনাঞ্চল গঙ্গা, ব্রহ্মপুত্র ও মেঘনা নদীর ব-দ্বীপকে ঘিরে গঠিত হয়েছে। মায়ানমারের (সাবেক বার্মা) ইরাওয়াদি (সংস্কৃত ইরাবতী) নদীও এ উপসাগরে মিলিত হয়েছে এবং একসময় গভীর ও ঘন ম্যানগ্রোভ বনাঞ্চলের সৃষ্টি করেছিল।
[সম্পাদনা] সমুদ্র বন্দর
বিশাখাপত্মম, ভারতের ব্যস্ততম সমুদ্রবন্দর।

বাংলাদেশের প্রধান দুটি সমুদ্রবন্দর চট্টগ্রাম ও মংলা বন্দর এই উপসাগরে অবস্থিত। ভারতের প্রধান সমুদ্র বন্দরের মধ্যে কাকিনাদা, চেন্নাই, বিশাখাপত্মম, কলকাতা,তৃণকমলি, পন্ডিচেরী এবং পারাদিপ। মায়ানমারের পূর্ববর্তী রাজধানী ও সর্ববৃহৎ নগরী ইয়াংগুন, বঙ্গোপসাগরের একটি উল্লেখযোগ্য সমুদ্রবন্দর।
[সম্পাদনা] দ্বীপপুঞ্জ

বংগোপসাগরে অনেকগুলো দ্বীপমালা রয়েছে। তন্মধ্যে - আন্দামান, নিকোবর এবং মার্গুই দ্বীপপুঞ্জ অন্যতম। উত্তর-পূর্বে মায়ানমার উপকূলের চিদুবা দ্বীপপুঞ্জ কয়েকটি কর্দমাক্ত আগ্নেয়গিরির জন্য বিখ্যাত যা মাঝে মাঝে সক্রিয় হয়। গ্রেট আন্দামান হচ্ছে আন্দামান দ্বীপমালার প্রধান দ্বীপ; অন্যদিকে রিচি'র দ্বীপটি ক্ষুদ্রতম দ্বীপপুঞ্জের আওতাধীন। ৫৭২টি দ্বীপের মধ্যে ৩৭টিতে অধিবাসী রয়েছে। আন্দামান ও নিকোবর দ্বীপেই বেশীরভাগ লোক বাস করে যা মোট জনগোষ্ঠীর ৬.৫%।[২]
[সম্পাদনা] সমুদ্র সৈকতসমূহ
কক্সবাজার, বিশ্বের সর্ববৃহৎ বিস্তৃত সমুদ্র সৈকত। [৩]
সেন্ট মার্টিন্স দ্বীপ, বাংলাদেশের একমাত্র প্রবাল দ্বীপ
সমুদ্র সৈকত 	অবস্থান
কক্সবাজার 	বাংলাদেশ
কুয়াকাটা 	বাংলাদেশ
সেন্ট মার্টিন্‌স দ্বীপ 	বাংলাদেশ
বাক্ষালি 	ভারত
দিঘা 	ভারত
চন্দীপুর 	ভারত
পুরী 	ভারত
Waltair 	ভারত
মেরিনা সৈকত 	ভারত
Ngapali 	মায়ানমার
অরুগ্রাম 	শ্রীলংকা
[সম্পাদনা] সমুদ্রবিজ্ঞান সম্পর্কীয়
[সম্পাদনা] ঘূর্ণিঝড় ও ঘূর্ণিবাত্যা

যখন বঙ্গোপসাগরে উৎপত্তি হয়ে ৭৪ মাইল (১১৯ কিলোমিটার) গতিবেগে বাতাস ঘূর্ণায়মান অবস্থায় মৌসুমী ঘূর্ণিঝড়ে রূপান্তরিত হয় তখন তা সাইক্লোন বা ঘূর্ণিবাত্যা নামে আখ্যায়িত হয়। এ সাইক্লোন বা ঘূর্ণিবাত্যাই আটলান্টিক মহাসাগরে হারিকেন নামে পরিচিত।[৪] ১৯৭০ সালে এরকমই এক প্রলয়ংকরী ঘূর্ণিঝড়ে তৎকালীন পূর্ব-পাকিস্তানের (বর্তমান বাংলাদেশ) ভোলায় ১ লক্ষ থেকে ৫ লক্ষ অধিবাসী প্রাণ হারান যা স্মরণ করে আজো অনেক লোক শিউরে উঠেন। নীচে প্রাকৃতিক দূর্যোগের দেশ হিসেবে চিহ্নিত বাংলাদেশে বয়ে যাওয়া সাইক্লোনের তালিকা দেয়া হলোঃ-
ঘূর্ণিঝড়ের নাম ক্রমিক নং 	সাল 	বিবরণ 	কোড নাম
(১) 	২০১০ 	প্রচণ্ড ঘূর্ণিঝড় 	লায়লা
(২) 	২০০৮ 	অতি তীব্র ঘূর্ণিঝড় 	নার্গিস
(৩) 	২০০৭ 	অতি তীব্র ঘূর্ণিঝড় 	সিডর
(৪) 	২০০৬ 	অতি তীব্র ঘূর্ণিঝড় 	মালা
(৫) 	২০০৬, সেপ্টেম্বর 	টাইফুন 	জ্যাংসেন
(৬) 	২০০৪, নভেম্বর 	টাইফুন 	মুইফা
(৭) 	২০০২, মে 	উপকূলীয় ঘূর্ণিঝড় 	২বি
(৮) 	১৯৯১, এপ্রিল 	বাংলাদেশ সাইক্লোন 	
(৯) 	১৯৮৯, নভেম্বর 	টাইফুন গে 	
(১০) 	১৯৮৫, মে 	উপকূলীয় ঘূর্ণিঝড় ওয়ান 	১বি
(১১) 	১৯৮২, এপ্রিল 	সাইক্লোন ওয়ান 	১বি
(১২) 	১৯৮২, মে 	উপকূলীয় ঘূর্ণিঝড় টু 	২বি
(১৩) 	১৯৮২, অক্টোবর 	উপকূলীয় ঘূর্ণিঝড় থ্রী 	৩বি
(১৪) 	১৯৮১, ডিসেম্বর 	সাইক্লোন থ্রী 	৩বি
(১৫) 	১৯৮০, অক্টোবর 	উপকূলীয় ঘূর্ণিঝড় ওয়ান 	১বি
(১৬) 	১৯৮০, ডিসেম্বর 	অজানা ঘূর্ণিঝড় ফোর 	৪বি
(১৭) 	১৯৮০, ডিসেম্বর 	উপকূলীয় ঘূর্ণিঝড় ফাইভ 	৫বি
(১৮) 	১৯৭১ 	সাইক্লোন ওড়িষ্যা 	
(১৯) 	১৯৭০, নভেম্বর 	ভোলা সাইক্লোন 	


[সম্পাদনা] ঐতিহাসিক স্থান
বিবেকানন্দের ইলম

    বঙ্গোপসাগরের নীচে শ্রী বৈশাখেসয়ারা স্বাম্পী (Vaisakheswara Swampy) মন্দিরের ধ্বংসাবশেষ আছে।[৫]
    মহাবলিপুরাম নামক সাতটি বৌদ্ধ ধর্ম মন্দির এখানে আছে। মহাবলিপুরামের তীরবর্তী মন্দিরটি অষ্টম শতাব্দীতে নির্মান করা হয়।
    বিবেকানন্দর ইল্লম, আর একটি গুরুত্বপূর্ন ঐতিহাসিক স্থাপনা যা এখানে সংরক্ষিত হয়েছে। ফ্রেডরিক টিউডর নামক রাজা কর্তৃক ১৮৪২ সালে বরফ সংরক্ষণ ও বাজারজাতকরনের উদ্দেশ্যে এটি নির্মান করা হয়। স্বামী বিবেকানন্দের বিখ্যাত ভাষন এখানে কার্নান প্রাসাদের ধারন করা আছে।
    কনার্ক, সূর্য মন্দির বা কৃষ্ণ বৌদ্ধ মন্দিরের স্থান। ১২০০ সালের দিকে এই পবিত্র স্থানটি নির্মান করা হয়েছিল এবং তা বিশ্ব ঐতিহ্যবাহী স্থান হিসেবে ঘোষিত হয়েছে।
    ধানিসখাদিতে অবস্থিত রামানাথ মন্দির, যেখানে ভারত মহাসাগর ও বঙ্গোপসাগর মিলিত হয়েছে।[৬]

[সম্পাদনা] অর্থনৈতিক গুরুত্ব
[সম্পাদনা] কৌশলগত উপযোগিতা
[সম্পাদনা] বাংলাদেশের জন্য
বঙ্গোপসাগরে নৌবাহিনীর যৌথ মহড়া: ভারত, মার্কিন যুক্তরাষ্ট্র, জাপান, অষ্ট্রেলিয়া ও সিঙ্গাপুর

বাংলাদেশের একমাত্র সমুদ্রসীমা হবার কারনে দেশের উন্নয়নে বঙ্গোপসাগরের বিশেষ তাৎপর্য রয়েছে। বাংলাদেশ নৌবাহিনী তাদের বাৎসরিক মহড়া এই সাগরেই করে থাকে[৭] এবং আন্তর্জাতিক মহড়াও এখানেই হয়ে থাকে। বাংলাদেশ ও যুক্তরাষ্ট্রের নৌবাহিনী নিয়ে গঠিত শেষ যৌথ মহড়াটি হয় ২০০৯ সালের শুরুর দিকে।[৮]
[সম্পাদনা] চীনের জন্য

গুজব আছে যে বঙ্গোপসাগরে মায়ানমারের কোকো দ্বীপে চীনের একটি সামুদ্রিক ঘাটি আছে।[৯]
[সম্পাদনা] ভারতের জন্য

কৌশলগত দিক দিয়ে বঙ্গোপসারগর ভারতের জন্য খুবই গুরুত্বপূর্ন কারন বঙ্গোপসারগরের উপকূল দিয়ে তাদের কিছু দুরবর্তী দ্বীপ আছে (আন্দামান দ্বীপপুঞ্জ, নিকোবর দ্বীপপুঞ্জ) এবং কলকাতা, চেন্নাই, ভিজাগ ও তুতিকরিন(Tuticorin) এর মত সমুদ্র বন্দর আছে। ১৯৭১ সালের পাক-ভারত যুদ্ধে নৌবাহিনীর বেশির ভাগ আক্রমনই হয়েছিল বঙ্গোপসারগরে।[১০]
[সম্পাদনা] পরিবেশগত ক্ষতি
[সম্পাদনা] দূষণ

প্রতি বছর জানুয়ারী থেকে মার্চ বা তার কাছাকাছি মাসগুলোতে দক্ষিন এশিয়া এবং ভারত মহাসাগর থেকে আসা বায়ু দূষণ মেঘ বঙ্গোপসাগরের উপর জমা হয়। যার মধ্যে জানবাহনের ধোয়া, রান্নাবান্নায় নির্গত ধোয়া এবং শিল্প-কারখানার বর্জ্য অন্যতম।[১১]
[সম্পাদনা] ইতিহাস
[সম্পাদনা] ব্রিটিশ পেনাল কলোনী
আন্দামান দ্বীপপুঞ্জের রস দ্বীপ (Ross Island)।

আন্দামান দ্বীপপুঞ্জের একটি অংশ রস দ্বীপে (Ross Island) ১৮৯৬ সালে কালা পানি অথবা ক্ষুদ্রাতির কারাগার তৈরি হয়। যা ব্রিটিশ পেনাল কলোনী হিসেবে ব্যবহৃত হত এবং সেখানে রাজনৈতিক বন্দীদের আজীবন কারাবাস দেয়া হত।
[সম্পাদনা] আরো দেখুন

    আন্দামান দ্বীপপুঞ্জ






বথনিয়া উপসাগর (ইংরেজি ভাষায়: Gulf of Bothnia; ফিনীয় ভাষায়: Pohjanlahti পোহ্‌য়ান্‌লাহ্‌তি; সুয়েডীয় ভাষায়: Bottniska viken বৎনিস্কা ভ়িকেন্‌) বাল্টিক সাগরের উত্তরতম বাহু। এটি ফিনল্যান্ডের পশ্চিম উপকূল এবং সুইডেনের পূর্ব উপকূলের মধ্যবর্তী স্থানে অবস্থিত। উপসাগরটির দক্ষিণ অংশে অলান্দ দ্বীপপুঞ্জ অবস্থিত। উপসাগরটি ৭২৫ কিমি দীর্ঘ, ৮০-২৪০ কিমি প্রশস্ত এবং এর গড় গভীরতা ৬০ মিটার (সর্বোচ্চ গভীরতা ২৯৫ মিটার)। এর পৃষ্ঠদেশের ক্ষেত্রফল ১১৭,০০০ বর্গকিমি।






বদ্বীপ একটি প্রাকৃতিক ভূমি, যা নদীর মোহনায় দীর্ঘদিনের জমাট পলি অথবা নদীবাহিত মাটির সৃষ্ট দ্বীপ।






বন্দর হল উপকূল বা সৈকতের এমন একটি স্থান যেখানে এক বা একাধিক পোতাশ্রয়ে জাহাজ নোঙর করে স্থলভাগ মালপত্র বা যাত্রী আদানপ্রদান করতে পারে। নৌবহনযোগ্য জলভাগ ও জমির আয়াসগম্যতা লক্ষ্য করে বন্দরের স্থান নির্বাচন করা হয়। বাণিজ্যিক চাহিদা, ঝড় ও ঢেউয়ের থেকে নিরাপত্তাও বন্দর নির্বাচন করার সময় স্মরণে রাখা হয়। গভীর জলভাগে অবস্থিত বন্দর বিরল। তবে এই জাতীয় বন্দর বড়ো বড়ো জাহাজ চলাচলের পক্ষে আদর্শ। বন্দর ইতিহাসের বিভিন্ন সময় স্থানীয় অর্থনীতিকে নিয়ন্ত্রণ করে এসেছে। সামরিক কারণেও কোনো কোনো বন্দর বিশেষ গুরুত্বপূর্ণ।






বন্দর আব্বাস (ফার্সি ভাষায়: بندرعباس অথবা Bandar-e ‘Abbās) ইরানের দক্ষিণ-পশ্চিমে পারস্য উপসাগরের উপকূলে অবস্থিত একটি সমুদ্রবন্দর। এটি ইরানের হোর্মোজগন প্রদেশের বৃহত্তম শহর ও রাজধানী। বন্দরটি হরমুজ প্রণালীর তীরে একটি কৌশলগত অবস্থানে অবস্থিত। এখানে ইরানি নৌবাহিনীর প্রধান ঘাঁটিটি অবস্থিত। এখানে প্রায় সাড়ে তিন লক্ষ লোক বাস করে।

শহরটি অতীতে ইংরেজ বণিকদের কাছে গম্ব্রুন নামে এবং ওলন্দাজ বণিকদের কাছে গামরুন নামে পরিচিত ছিল।
সূচিপত্র
 [আড়ালে রাখো] 

    ১ শিক্ষা
        ১.১ বিশ্ববিদ্যালয়
    ২ তথ্যসূত্র
    ৩ বহিঃসংযোগ

[সম্পাদনা] শিক্ষা
[সম্পাদনা] বিশ্ববিদ্যালয়
বন্দর আব্বাস

    বন্দর আব্বাস ইউনিভার্সিটি অফ মেডিকেল সাইন্সেস
    ইউনিভার্সিটি অফ হোরমোজগেন
    ইসলামিক আজাদ ইউনিভার্সিটি অফ বন্দর আব্বাস






বাংলাদেশের দ্বীপসমূহের তালিকা
উইকিপিডিয়া, মুক্ত বিশ্বকোষ থেকে
সূচিপত্র
 [আড়ালে রাখো] 

    ১ নোয়াখালি জেলা
    ২ ভোলা জেলা
    ৩ চট্টগ্রাম জেলা
    ৪ কক্সবাজার জেলা

[সম্পাদনা] নোয়াখালি জেলা

    হাতিয়া
    সুখচর
    তমরুদ্দিন
    নলচিরা
    চান্দনন্দি
    হারনি
    চর কিং
    বয়রার চর
    চালচর
    চর পিয়া
    নিঝুম দ্বীপ

[সম্পাদনা] ভোলা জেলা

    ভোলা
    মনপুরা
    চর মনিকা
    চর সাকুচিয়া
    চর নিজাম
    ঢাল চর
    চর কুকরী মুকরী
    গাজীপুর
    ভেদরিয়
    সোনা চর
    হাজির হাট
    চর নিউটন
    চর পাতিলা
    চর লক্ষ্মী
    চর আইচা
    নীলকমল
    মদনপুর
    মেদুয়া

[সম্পাদনা] চট্টগ্রাম জেলা

    সন্দ্বীপ
    কুতুবদিয়া

[সম্পাদনা] কক্সবাজার জেলা

    মহেশখালী
    সেন্ট মার্টিন্‌স দ্বীপ






বার্বাডোস ক্যারিবীয় সাগরে পশ্চিম ভারতীয় দ্বীপপুঞ্জের একটি দ্বীপ রাষ্ট্র। ক্যারিবীয় সাগরের দ্বীপগুলির মধ্যে এটি সবচেয়ে পূর্বে অবস্থিত। বার্বাডোস প্রায় তিন শতাব্দী ধরে একটি ব্রিটিশ উপনিবেশ ছিল। ১৯৬৬ সালে এটি যুক্তরাজ্যের কাছ থেকে স্বাধীনতা লাভ করে। অ্যাংলিকান গির্জা থেকে শুরু করে জাতীয় খেলা ক্রিকেট পর্যন্ত দেশটির সর্বত্র ব্রিটিশ ঐতিহ্যের ছাপ সুস্পষ্ট। বার্বাডোসের বর্তমান অধিবাসীদের বেশির ভাগই চিনির প্ল্যান্টেশনে কাজ করানোর জন্য নিয়ে আসা আফ্রিকান দাসদের বংশধর। দক্ষিণ-পশ্চিম উপকূলে অবস্থিত ব্রিজটাউন দেশটির বৃহত্তম শহর, প্রধান বন্দর ও রাজধানী।

বার্বাডোসের শুভ্র বালুর সৈকত ও দ্বীপের চারদিক ঘিরে থাকা প্রবাল প্রাচীর বিখ্যাত। বহু বছর ধরে আখ ছিল অর্থনীতির প্রধান পণ্য। ১৯৭০-এর দশকে পর্যটন শিল্প প্রধান শিল্পে পরিণত হয়। দ্বীপটি এই অঞ্চলের সবচেয়ে জনপ্রিয় পর্যটক গন্তব্যস্থলের একটি। দ্বীপের সরকার বার্বাডোসলে অফশোর ব্যাংকিং এবং তথ্যপ্রযুক্তির একটি কেন্দ্র হিসেবে গড়ে তুলেছেন।






বালেয়ারীয় সাগর (স্পেনীয় ভাষায়: Mar Balear, কাতালান ভাষায়: Mar Catalanobalear) বালেয়ারীয় দ্বীপপুঞ্জ ও আইবেরীয় উপদ্বীপের মধ্যবর্তী ভূমধ্যসাগরীয় জলভাগ। বালেয়ারীয় সাগরের একাংশ কাতালান সাগর নামেও পরিচিত। এই সাগরে স্পেনের এব্রো নদী পতিত হয়েছে।






বাহামা দ্বীপপুঞ্জ (ইংরেজি ভাষায়: The Bahamas) মার্কিন যুক্তরাষ্ট্রের ফ্লোরিডা অঙ্গরাজ্যের দক্ষিণ-পূর্বে, কিউবা ও হিস্পানিওলা দ্বীপের উত্তরে অবস্থিত প্রায় ৭০০টি দ্বীপ ও হাজার খানেক "কি" (cay, এক ধরনের ক্ষুদ্র বালুময় দ্বীপ) নিয়ে গঠিত একটি শৃঙ্খলাকার দ্বীপপুঞ্জ। কমনওয়েল্‌থ অভ বাহামাস নামে সরকারীভাবে পরিচিত দেশটি কমনওয়েল্‌থ অভ নেশন্‌সের একটি স্বাধীন সদস্য। বাহামা দ্বীপপুঞ্জের অবস্থান, জলবায়ু ও ভূগোল এটিকে পর্যটকদের একটি জনপ্রিয় গন্তব্যস্থলে পরিণত করেছে। উষ্ণ উপসাগরীয় স্রোতের কাছে অবস্থিত হওয়ায় সারা বছরই এখানকার জলবায়ু খুব মৃদু । এখানে নীল সমুদ্রের পাশে অনেক সুন্দর সুন্দর সমুদ্রসৈকত অবস্থিত। যুক্তরাষ্ট্র ও আরও দূরের দেশ থেকে প্রতি বছর হাজার হাজার লোক এখানে বেড়াতে আসেন। দেশটির রাজধানী নাসাউ।

ক্রিস্টোফার কলম্বাস ১৪৯২ সালে যখন আমেরিকাতে আসেন, তখন প্রথম যে স্থানটিতে তিনি অবতরণ করেছিলেন, তা ছিল বাহামা দ্বীপপুঞ্জের একটি দ্বীপ। কলম্বাস দ্বীপটিকে স্পেনের সম্পত্তি বলে দাবী করেন এবং এর নাম দেন সান সালবাদোর। ১৭১৭ সালে এটিকে ব্রিটিশ উপনিবেশ করা হয়। বহু শতাব্দী ধরে রাজধানী নাসাউয়ের ব্যবসায়ী সম্প্রদায় দেশটির আভ্যন্তরীণ রাজনীতি নিয়ন্ত্রণ করত। ১৯৫৯ সালে সম্পত্তির উপর ভিত্তি করে পুরুষদের ভোটের আধিকার দেওয়া হয়। ১৯৬২ সালে মহিলাদেরও ভোটের অধিকার দেওয়া হয়। প্রোগ্রেসিভ লিবারেল পার্টির লিন্ডেন অস্কার পিন্ডলিং প্রথম সাধারণ নির্বাচনে জয়লাভ করেন। উপনিবেশটি ১৯৬৪ সালে আভ্যন্তরীণ ব্যাপারে স্বায়ত্তশাসন এবং ১৯৭৩ সালের ১০ই জুলাই পূর্ণ স্বাধীনতা লাভ করে। ১৯৮০-র দশকে পিন্ডলিং ও তার দল দুর্নীতি ও মাদক চোরাচালান কেলেংকারিতে জড়িয়ে পড়েন। অর্থনীতির দুরবস্থা কাটিয়ে উঠতে পিন্ডলিং দেশটিকে বৈদেশিক ঋণের বোঝায় জর্জরিত করে দেন। এর ফলে ১৯৯২ সালের সাধারণ নির্বাচনে তিনি রক্ষণশীল ফ্রি ন্যাশনাল মুভমেন্টের হুবার্ট ইনগ্রাহামের কাছে পরাজিত হন। ইনগ্রাহাম বর্তমানে দেশটির প্রধানমন্ত্রী।






বিগ্‌ল প্রণালী (ইংরেজি ভাষায়: Beagle Channel; স্পেনীয় ভাষায়: El Canal Beagle) দক্ষিণ আমেরিকার দক্ষিণতম প্রান্তে তিয়ের্‌রা দেল ফুয়েগো দ্বীপপুঞ্জে অবস্থিত একটি সমুদ্র প্রণালী। প্রণালীটি পূর্ব-পশ্চিমে প্রায় ২৪০ কিলোমিটার ধরে প্রসারিত এবং সংকীর্ণতম অংশে এর প্রস্থ প্রায় ৫ কিলোমিটার। এটির উত্তরে তিয়ের্‌রা দেল ফুয়েগো দ্বীপপুঞ্জের মূল দ্বীপ ইসলা গ্রান্দে দে তিয়ের্‌রা দেল ফুয়েগো এবং দক্ষিণে নাবারিনো, পিক্তন, ওস্তে ও অন্যান্য ক্ষুদ্রাকার দ্বীপগুলি অবস্থিত। পশ্চিম প্রান্তে গিয়ে প্রণালীটি দুইটি শাখায় বিভক্ত হয়ে ইসলা গর্দন নামের দ্বীপের দুই পাশ দিয়ে প্রবাহিত হয়েছে এবং ডারউইন সাউন্ড নামের জলরাশির মাধ্যমে প্রশান্ত মহাসাগরের সাথে মিলিত হয়েছে। প্রণালীর পূর্ব অংশ চিলি ও আর্জেন্টিনার মধ্যে সীমান্ত নির্ধারণ করেছে। প্রণালীর পশ্চিম অংশ সম্পূর্ণ চিলির সীমানার অভ্যন্তরে অবস্থিত।

প্রণালীর পূর্ব প্রান্তে অবস্থিত তিনটি দ্বীপের (পিক্তন, নুয়েবা এবং লেনক্স) নিয়ন্ত্রণ নিয়ে ১৮৪০ সাল থেকে চিলি ও আর্জেন্টিনার মধ্যে বিবাদ শুরু হয় এবং ১৯৭৮ সালে এ নিয়ে দুই দেশের মধ্যে যুদ্ধের সম্ভাবনা তৈরি হয়। শেষ পর্যন্ত ১৯৮৫ সালের ২রা মে তারিখে এর মীমাংসা হয় এবং দ্বীপ তিনটির নিয়ন্ত্রণ চিলিকে দিয়ে দেওয়া হয়।

চার্লস ডারউইন যা জাহাজে করে ১৮৩৩-১৮৩৪ খ্রিস্টাব্দে অঞ্চলটিতে অভিযান চালান, তার নাম ছিল “বিগ্‌ল”। এই জাহাজের নামেই প্রণালীটির নামকরণ করা হয়েছে।

আর্জেন্টিনার উশুয়াইয়া শহর এবং চিলির পুয়ের্তো উইলিয়াম্‌স শহর এই প্রণালীর উপর অবস্থিত বৃহত্তম লোকালয়। এই দুইটি গোটা পৃথিবীর দক্ষিণতম মনুষ্য লোকালয়গুলির মধ্যেও অন্যতম।






বিস্কে উপসাগর (ইংরেজি ভাষায়: Bay of Biscay, স্পেনীয় ভাষায়: Golfo de Vizcaya; ফরাসি ভাষায়: Golfe de Gascony; বাস্ক ভাষায়: Bizkaiko Golkoa; অক্সিটান ভাষায়: Golf de Gasconha) উত্তর আটলান্টিক মহাসাগরের একটি উপসাগর। এটি ফ্রান্সের পশ্চিম উপকূলে ব্রেস্ত শহর থেকে শুরু হয়ে ফ্রান্স-স্পেন সীমান্ত হয়ে স্পেনের উত্তর উপকূল বরাবর বিস্তৃত। স্পেনীয় প্রদেশ বিস্কায়া (Vizcaya)-র নামে এর স্পেনীয় ও ইংরেজি নামকরণ করা হয়েছে। ফ্রান্সে অবশ্য এটিকে দক্ষিণ-পশ্চিমের প্রাক্তন প্রদেশ গাস্কনি-র নামে গাস্কনি উপসাগর (Golfe de Gascony গল্‌ফ্‌ দ্য গাস্কনি) নামে ডাকা হয়।

বিস্কে উপসাগর অত্যন্ত ঝঞ্ঝাবিক্ষুব্ধ এবং অনেক সম্প্রতিও এখানে ঝড়ে পড়ে বহু জাহাজ ও যাত্রী নিখোঁজ হয়েছেন। তবে বর্তমানে আবহাওয়ার পূর্বাভাস এবং জাহাজের উন্নতি হবার ফলে দুর্ঘটনার সংখ্যা কম।






বুড়িমারী স্থলবন্দর বাংলাদেশের একটি অন্যতম স্থল বন্দর হিসাবে পরিচিত। পাটগ্রাম উপজেলা থেকে এর দূরত্ব ১৪ কিলোমিটার।[১]
সূচিপত্র
 [আড়ালে রাখো] 

    ১ অবস্থান
    ২ বিবরণ
    ৩ তথ্যসূত্র
    ৪ বহিঃসংযোগ

[সম্পাদনা] অবস্থান

লালমনিরহাট জেলার পাটগ্রাম উপজেলার শ্রীরামপুর ইউনিয়নে বুড়িমারী সিমান্তে এই স্থলবন্দরটি অবস্থিত।[১]
[সম্পাদনা] বিবরণ

ভারত ভূটান এবং নেপালের সাথে স্থল পথে মালামাল আমদানী ও রপ্তানির সুবিধার জন্য এই বুড়িমারী এলাকার জিরো পয়েন্টে এই বন্দরটি ১৯৮৮ খ্রিস্টাব্দে চালু করা হয়। এই বন্দর দিয়ে ভারত, ভূটান ও নেপাল থেকে কয়লা, কাঠ, টিম্বার, পাথর, সিমেন্ট, চায়না ক্লে, বল ক্লে, কোয়ার্টজ, রাসায়নিক সার, কসমেটিক সামগ্রী, পশু খাদ্য, বিভিন্ন ধরণের ফলমূল, পিঁয়াজ, রসুন, আদা, চাল, ডাল, গম, বিভিন্ন ধরণের বীজ, তামাক ডাটা প্রভৃতি মালামাল আমদানী করা হয়। বাংলাদেশ থেকে রপ্তানি করা হয় ইলিশ মাছ, মেলামাইনের তৈরি বাসনপত্র এবং ঔষধসহ কতিপয় মালামাল।






বেরিং দ্বীপ (রুশ ভাষায়: о́стров Бе́ринга) কোমান্দর্স্কি দ্বীপপুঞ্জের বৃহত্তম দ্বীপগুলির একটি। এটি কামচাটকা উপদ্বীপের পূর্বে, বেরিং সাগরের দক্ষিণ-পশ্চিম অংশে অবস্থিত। কোমান্দর্স্কি দ্বীপপুঞ্জের অন্য দ্বীপগুলির মত এটিও বৃক্ষশূন্য বিরান একটি দ্বীপ। এখানে রুশ নৌ ও বেতার কেন্দ্র ছাড়া কোন লোকালয় নেই। ডেনীয় নাবিক ভিতুস বেরিঙের নামে দ্বীপটির নামকরণ করা হয়। এর আয়তন ১,৬০০ কিলোমিটার।






বেরিং প্রণালী (ইংরেজি ভাষায়: Bering Strait) এশিয়া ও উত্তর আমেরিকা মহাদেশ দুইটিকে পৃথককারী জলাশয়। প্রণালীটি উত্তর প্রশান্ত মহাসাগরের বেরিং সাগরকে উত্তর মহাসাগরের চুক্‌চি সাগরের সঙ্গে যুক্ত করেছে।

১৬৪৮ সালে রুশ অভিযানকারী সেমিয়োন ইভানোভিচ দেজনিয়ভ (Semyon Ivanovich Dezhnyov) বেরিং প্রণালী আবিষ্কার করেন। পরবর্তীতে ১৭২৮ সালে ডেনীয় নাবিক ভিতুস বেরিং এবং তারও পরে ব্রিটিশ নাবিক ক্যাপ্টেন জেমস কুক ও ফ্রেডেরিক উইলিয়াম বিচি এখানে আসেন।

প্রণালীটির সবচেয়ে সরু অংশ রাশিয়ার দেজনিয়ভ অন্তরীপ (Dezhnyova Mys) এবং আলাস্কার প্রিন্স অফ ওয়েল্‌স অন্তরীপের মধ্যে অবস্থিত। এই দুই অন্তরীপের মধ্যবর্তী দূরত্ব ৮২ কিলোমিটার। দুই অন্তরীপের মধ্যস্থলে ডায়োমিড দ্বীপপুঞ্জ অবস্থিত। প্রণালীটির গভীরতা ৩০-৫০ মিটার।
[সম্পাদনা] আবিষ্কারের ইতিহাস

১৬৫৪ সালে রুশ বণিক ফেদত আলেক্সেইয়েভ সাইবেরিয়ার কোলিমা উপদ্বীপের পূর্বে পোগিচা নদীর সন্ধানে রওনা দেন। এই ভ্রমণে তাঁর সহযোগী ছিলেন সেমিয়োন ইভানোভিচ দেজনিয়ভ। দেজনিয়ভই এই অভিযানে প্রথম ব্যক্তি হিসেবে উত্তর মহাসাগর থেকে প্রশান্ত মহাসাগরে নৌপথে প্রবেশ করেন। কিন্তু তাঁর এই আবিষ্কারের কাহিনী রুশ কেন্দ্রীয় সরকারের কাছে তখন পৌঁছেনি। রুশ সম্রাট মহান পিটার তাই জানতেন না সাইবেরিয়া উত্তর আমেরিকার সাথে যুক্ত কি না। পিটার তাঁর মৃত্যুর কিছুদিন আগে রুশ সামরিক বাহিনীর একজন কমাণ্ডার ডেনীয় বংশোদ্ভুত ভিতুস বেরিং-কে এটা খুঁজে দেখার আদেশ দেন। বেরিং নৌপথে বেরিয়ে পড়েন এবং ১৭২৮ সালে বেরিং প্রণালী পুনরাবিষ্কার করেন, কিন্তু ভারী কুয়াশার কারণে তিনি সেবার উত্তর আমেরিকার স্থলভাগ দেখতে পাননি।

এরপর ১৭৪১ সালের জুন মাসে বেরিং আবার সদলবলে অভিযানে বের হন এবং এবার তিনি আলাস্কার স্থলভাগ দেখতে পান। ১৬ই জুন, সাধু এলিয়াসের দিবসে, দূর থেকে দেখে তিনি আলাস্কার সেন্ট এলিয়াস পর্বতের নামকরণ করেন। ঐ অভিযানেই ফেরার পথে বেরিং জাহাজ ভেঙে একটি দ্বীপে (যার বর্তমান নাম বেরিং দ্বীপ) আটকা পড়েন এবং সেখানেই শীতকালে মারা যান। বেরিং-এর এই অভিযানের ফলে উত্তর-পশ্চিম আমেরিকা (বর্তমান আলাস্কা) রাশিয়ার দখলে আসে।






বেরিং ভূ-সেতু (ইংরেজি ভাষায়: Bering Land Bridge বেরিং ল্যান্ড্‌ ব্রিজ্‌) প্রাগৈতিহাসিক যুগের একটি স্থলভাগ যা এশিয়া ও উত্তর আমেরিকাকে সংযুক্ত করেছিল। প্লাইস্টোসিন যুগের কিছু পর্বে পৃথিবীর তাপমাত্রা এত নিচে নেমে যেত যে ভূ-পৃষ্ঠের বেশির ভাগ পানি বরফে পরিণত হত। ২৫ হাজার থেকে ১০ হাজার বছর আগে সমুদ্র সমতল বর্তমানের চেয়ে ১৩৫ মিটার নিচে অবস্থিত ছিল বলে অনুমান করা হয়। ওই সময়ে বর্তমান সাইবেরিয়া ও আলাস্কার মাঝে একটি প্রাকৃতিক ভূ-সেতু বিদ্যমান ছিল, যার নাম দেয়া বেরিং ভূ-সেতু। বেশির ভাগ নৃবিজ্ঞানী মনে করেন যে আদিবাসী আমেরিকানরা মূলত এশিয়া মহাদেশের লোক এবং সর্বশেষ বরফ যুগ শেষ হবার আগেই তারা এই বেরিং ভূ-সেতু দিয়ে উত্তর আমেরিকাতে প্রবেশ করেছিল।






বেরিং সাগর (ইংরেজি ভাষায়: Bering Sea, রুশ ভাষায়: Берингово море) উত্তর প্রশান্ত মহাসাগরের অংশ। এর উত্তরে বেরিং প্রণালী, দক্ষিণে আলেয়ুটীয় দ্বীপপুঞ্জ, পশ্চিমে উত্তর-পূর্ব এশিয়ার কামচাতকা ও চুকচি উপদ্বীপ এবং পূর্বে উত্তর আমেরিকার আলাস্কা। ডেনীয় বংশোদ্ভূত রুশ অনুসন্ধানী ভিতুস বেরিঙের নামে এই সাগরের নামকরণ করা হয়েছে। সাগরটির মোট পৃষ্ঠদেশীয় ক্ষেত্রফল ২০ লক্ষ বর্গকিলোমিটারেরও বেশি।

এশিয়ার আনাদির নদী এবং উত্তর আমেরিকার ইউকন নদী বেরিং সাগরে পতিত হয়েছে। সাগরের অধিকাংশ এলাকায় বেশির ভাগ সময় কুয়াশাচ্ছন্ন থাকে। শীতকালে দক্ষিণে সেন্ট ম্যাথিউ দ্বীপ পর্যন্ত সাগরটি জমাট বেঁধে যায়।

বেরিং সাগর বিশ্বের বহু বিপন্ন প্রজাতির প্রাণীর জন্মস্থল ও নিরাপদ আশ্রয়। বিভিন্ন দুর্লভ প্রজাতির তিমি, এবং প্রতি বছর প্রায় ৩০ প্রজাতির ২ কোটি শীতের পাখি এ অঞ্চলেই জন্ম নেয়।






বোর্নিও পৃথিবীর তৃতীয় বৃহত্তম দ্বীপ। কেবল পাপুয়া নিউগিনি এবং গ্রিনল্যান্ড এর চেয়ে বড়। দ্বীপটি মক্ষিণ-পূর্ব এশিয়ার মালয় দ্বীপপুঞ্জের অন্তর্ভুক্ত। এর পূর্বে সুলু সাগর, সেলেবিস সাগর এবং মাকাসার প্রণালী; দক্ষিণে জাভা সাগর; এবং পশ্চিম ও উত্তরে দক্ষিণ চীন সাগর অবস্থিত। রাজনৈতিকভাবে বোর্নিও মূলত তিনটি অংশে বিভক্ত। প্রথমত; সাবাহ ও সারাওয়াক মালয়েশিয়ার দুটি অঙ্গরাজ্য; ব্রুনেই একটি স্বাধীন সালতানাত এবং কালিমান্তান ইন্দোনেশিয়ার অন্তর্ভুক্ত। দ্বীপটির মোট আয়তন ৭৫১,১০০ বর্গকিমি (২৯০,০০০ বর্গ মাইল)।






বোহাই উপসাগর (ইংরেজি ভাষায়: Bohai Bay; সরলীকৃত চীনা: 渤海湾; ঐতিহ্যবাহী চীনা: 渤海灣; pinyin: Bóhǎi Wān), বোহাই সাগর দ্বারা গঠিত তিন উপসাগরের একটি। এটি উত্তর-পূর্ব চীনে হলুদ সাগরের গভীরতম উপসাগর। এটি হেবেই প্রদেশ এবং তিয়ানজিন পুরসভা সীমারেখা।

তিন উপসাগর হলঃ লাইযহোউ উপসাগর, উত্তরে লিয়াওদোং উপসাগর এবং পশ্চিমদিকে বোহাই উপসাগর।

বোহাই উপসাগরে সাগরমুখে কয়েকটি তেল ক্ষেত্র রয়েছে। জিদোং নানপু ৭.৫ বিলিয়ন বাররেল ধারণ করে, যখন উপসাগরার ১৪৬ বিলিয়ন বাররেল ধারণ করে।






ব্যাফিন দ্বীপ (ইংরেজি ভাষায়: Baffin Island; ফরাসি ভাষায়: Île de Baffin) উত্তর-পূর্ব কানাডার নুনাভুত প্রদেশের একটি দ্বীপ। এটির পূর্বে ব্যাফিন উপসাগর ও ডেভিস প্রণালী, দক্ষিণে হাডসন প্রণালী, পশ্চিমে ফক্স বেসিন ও বুথিয়া উপসাগর। এটি কানাডার বৃহত্তম দ্বীপ এবং বিশ্বের পঞ্চম বৃহত্তম দ্বীপ। ব্যাফিন দ্বীপের দৈর্ঘ্য প্রায় ১,৫০০ কিলোমিটার এবং আয়তন ৫০৭,৪৫১ বর্গকিলোমিটার। দ্বীপটি উত্তর কেবেক, ল্যাব্রাডর এবং নিউফাউন্ডল্যান্ডের ভূমিরই একটি সম্প্রসারণ। এর পূর্ব উপকূল অত্যন্ত ক্ষতবিক্ষত; এখানে অনেক ফিয়র্ড আছে। এর মধ্যভাগে রয়েছে বরফাবৃত পর্বতমালা যার উচ্চতা ২০৫৭ মিটার পর্যন্ত হতে পারে। দ্বীপটির জলবায়ু মেরুদেশীয়। এটি বৃক্ষহীন। এখানে অনেক সুপেয় পানির হ্রদ আছে। এখানে প্রতি বছর লক্ষ লক্ষ পাখি বাসা গাড়তে আসে। ব্যাফিন দ্বীপের আশেপাশের জলজ জীবন বিচিত্র। এখানে নারহোয়াল, ওয়ালরাস, বেলুগা এবং হার্প সিলমাছ বাস করে।

ব্যাফিন দ্বীপের খনিগুলিতে সীসা, দস্তা এবং রূপা পাওয়া যায়। দ্বীপটিতে জনবসতি খুবই কম। মূলত ইনুইট জাতির লোকেরা এখানে বসবাস করে। ইকালুইত শহরটি বৃহত্তম লোকালয়; শহরটির জনসংখ্যা প্রায় ৩০০০। ব্রিটিশ নাবিক উইলিয়াম ব্যাফিন ১৬১৬ সালে দ্বীপটির দেখা পান। তাঁর নামে এটির নামকরণ করা হয়েছে।





ব্রায়ার আইল্যান্ড (ইংরেজি ভাষায়: Brier Island) কানাডার নোভা স্কশিয়ার অন্তর্গত ডিগবি কাউন্টির একটি দ্বীপ। দ্বীপটি ফান্ডি উপসাগরে অবস্থিত। দ্বীপের অন্যতম আকর্ষণ তিমি দর্শন। তিমি দেখতে হলে অবশ্য ট্রলারে করে গভীর সমুদ্রে যেতে হয়।

বিখ্যাত নাবিক Joshua Slocum-এর বাল্যকাল এই দ্বীপেই কেটেছে। Slocum একা একা জাহাজে করে সমগ্র পৃথিবী ঘুরে এসেছিলেন।



	