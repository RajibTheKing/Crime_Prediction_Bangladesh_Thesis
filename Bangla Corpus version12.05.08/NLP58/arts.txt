

দ্য থিঙ্কার:পোর্ট্রেট অফ লুইস এন. কেনটন

টমাস ইয়াকিনস, ১৯০০
ক্যানভাস তৈলচিত্র
, 82 × 42 in
মেট্রোপলিটান মিউজিয়াম অফ আর্ট, নিউ ইয়র্ক সিটি

দ্য থিঙ্কার:পোর্ট্রেট অফ লুইস এন. কেনটন হল টমাস ইয়াকিনস অঙ্কিত একটি তৈলচিত্র। এটি অঙ্কিত হয় ১৯০০ সালে। ছবিটি ইয়াকিনসের শ্যালক লুইস এন. কেনটনের (১৮৬৫-১৯৪৭) প্রতিকৃতি। এটিকে বলা হয় "ইয়াকিনসের অন্যতম স্মরণীয় পোর্ট্রেট"।[১] ইয়াকিনস তাঁর শেষ জীবনে যে একগুচ্ছ লাইফ-সাইজ দণ্ডায়মান পুরুষের পোর্ট্রেট আঁকেন এটি তার মধ্যে একটি




দ্য সুইমিং হোল
The Swimming Hole
শিল্পী 	টমাস এয়াকিনস
বছর 	১৮৮৪-৮৫
ধরন 	ক্যানভাস তৈলচিত্র
আকার 	৭০ সে.মি. × ৮৯ সে.মি. ×  (27⅜ in × 36⅜ in)
অবস্থান 	আমোন কার্টার মিউজিয়াম, ফোর্ট ওয়ার্থ, টেক্সাস

দ্য সুইমিং হোল (ইংরেজি ভাষায়: The Swimming Hole) আমেরিকান চিত্রশিল্পী টমাস এয়াকিনস (১৮৪৪-১৯১৬) অঙ্কিত একটি চিত্র। এটি সুইমিং বা দ্য ওল্ড সুইমিং হোল নামেও পরিচিত। চিত্রটি টেক্সাসের ফোর্ট ওয়ার্থের আমোন কার্টার মিউজিয়ামের গুডরিচ ক্যাটালগ#১৯০-এ রক্ষিত। এটি একটি ক্যানভাস তৈলচিত্র। হ্রদের জলে ছয় জন পুরুষের নগ্ন স্নানের দৃশ্য এই ছবিতে আঁকা হয়েছে। আমেরিকার চিত্রকলার ইতিহাসে এই ছবিটি অন্যতম শ্রেষ্ঠ শিল্পকর্ম হিসাবে পরিগণিত হয়।[১] শিল্প ঐতিহাসিক ডোরিন বোলগারের মতে, এটি "সম্ভবত এয়াকিনস অঙ্কিত নগ্ন দেহের সর্বাপেক্ষা অধিক রুচিসম্পন্ন চিত্রণ।"[২] ছবিটিকে "তাঁর অঙ্কিত বহির্দ্বার চিত্রগুলির মধ্যে সবচেয়ে সুচারুভাবে অঙ্কিত" বলেও মনে করা হয়।[৩] রেনেসাঁর সময় থেকেই মানবদেহকে শিল্পীর প্রশিক্ষণের মূল ভিত্তি এবং শিল্পের সর্বাপেক্ষা জটিল বিষয়বস্তু মনে করা হয়ে থাকে।[৪] অন্যদিকে নগ্নচিত্র ছিল পেনসিলভানিয়া অ্যাকাডেমি অফ দ্য ফাইন আর্টসে এয়াকিনসের শিক্ষাপ্রদান কর্মসূচির প্রধান বিষয়বস্তু।[২] এয়াকিনসের ক্ষেত্রে এই ছবিটি ছিল মানবদেহ অঙ্কনে তাঁর দক্ষতা প্রদর্শনের শ্রেষ্ঠ সুযোগ।

এই ছবিতে এয়াকিনস নগ্নতার প্রতি সাধারণ শোভনতাপ্রিয় ভিক্টোরিয়ান মানসিকতার এক ব্যতিক্রমের সুযোগ গ্রহণ করেছেন: নগ্ন সাঁতার সেযুগে সর্বজনগ্রাহ্য ছিল।[৫] বিশেষ করে, পুরুষদের প্রকাশ্য স্থানেও নগ্ন হয়ে সাঁতার কাটতে দেখা যেত। এয়াকিনসই হলেন প্রথম আমেরিকান শিল্পী যিনি ঊনবিংশ শতাব্দীর মানুষের জীবনযাত্রার এই প্রকাশ্য নগ্নতাটুকুকে চিত্রায়িত করেন। দ্য সুইমিং হোল তাঁর আগের কয়েকটি ছবিতে ব্যবহৃত বিষয়বস্তুর উন্নততর রূপ। পশ্চাদ্দেশ ও দ্ব্যর্থতাবোধক মানবদেহ অঙ্কনে তাঁর প্রবণতাটি এখানে বিশেষভাবে লক্ষিত হয়েছে। কোনো কোনো ক্ষেত্রে তাঁর অঙ্কিত মানবদেহটি পুরুষের দেহ না নারীর দেহ তা বোঝাই দুষ্কর হয়ে পড়ে। একই থিম এর আগে লক্ষিত হয়েছে তাঁরই আঁকা দ্য গ্রস ক্লিনিক (১৮৭৫) ও উইলিয়াম রাশ (১৮৭৭) ছবিদুটিতে। পরবর্তীকালেও তাঁর মুষ্টিযোদ্ধা চিত্রমালা (টেকিং দ্য কাউন্ট, স্যালুট্যাট ও বিটুইন রাউন্ডস) এবং মল্লযোদ্ধা চিত্রে (রেসলারস) তিনি এই পদ্ধতি নিয়ে পরীক্ষানিরীক্ষা চালিয়ে গেছেন।[৬]

পুরুষদের স্নানদৃশ্য পাশ্চাত্য শিল্পে একটি সুপরিচিত ধারণা। মাইকেলেঞ্জেলো থেকে দমিয়ার পর্যন্ত বহু শিল্পী এই বিষয়টিকে উপজীব্য করেছেন তাঁদের শিল্পকর্মে।[৭] কিন্তু তা সত্ত্বেও আমেরিকান শিল্পে এই এয়াকিনসের এই ছবিটি বিশিষ্ট স্থানের অধিকারী। দ্য সুইমিং হোল ছবিটি "মার্কিন শিল্পের হোমোইরোটিসিজমের একটি বহুউল্লিখিত প্রধান উদাহরণ"।[৮] ২০০৮ সালে শিল্প সমালোচক টম লুবক এয়াকিনসের ছবিটির বর্ণনা দিতে গিয়ে বলেছেন:


    [এটি] মার্কিন চিত্রকলার ইতিহাসে একটি ধ্রুপদি সৃষ্টি। এই ছবিতে ধরা আছে স্বাস্থ্যকর, পুরুষালি বহির্দ্বার কার্যকলাপের দৃশ্য: একদল অল্পবয়স্ক ছেলে জলে ডুব দেওয়ার আগে জামাকাপড় খুলে রাখছে। শিল্পী ও তাঁর ছাত্রদের একটি সাঁতার ক্রীড়ার আয়োজন এই ছবির ভিত্তি। এয়াকিনস নিজে অবতীর্ণ হয়েছেন জলের নিচের ডানদিকে – সাক্ষর ভঙ্গিমায়, যাতে তিনি কথা বলতে পারেন।"[৯]

সূচিপত্র
 [আড়ালে রাখো] 

    ১ নাম ও অঙ্কন-কৌশল
    ২ অধ্যয়ন
    ৩ কমিশন ও প্রতিক্রিয়া
    ৪ সংগ্রাহক
    ৫ পুনরুদ্ধার
    ৬ ব্যাখ্যা
    ৭ আরও দেখুন
    ৮ পাদটীকা
    ৯ তথ্যসূত্র
    ১০ বহিঃসংযোগ

[সম্পাদনা] নাম ও অঙ্কন-কৌশল
ডাইং গল, ক্যাপিটোলাইন মিউজিয়ামস, রোম। খ্রিষ্টপূর্ব তৃতীয় শতাব্দীর শেষভাগে নির্মিত এই হেলেনীয় শিল্পকর্মটিকে ছবির একেবারে বাঁয়ের আধ-শোয়া অবয়বটির উৎস মনে করা হয়।[১০]

১৮৮৫ সালে এয়াকিনস তাঁর ছবিটির নাম দেন সুইমিং। এরপর ১৮৮৬ সালে তিনি এটির নামকরণ করেন দ্য সুইমারস। দ্য সুইমিং হোল নামটি ১৯১৭ সালে শিল্পীজায়া সুসান ম্যাকডাওয়েল এয়াকিনস শিল্পীর মৃত্যুর এক বছর বাদে দিয়েছিলেন।[২] চার বছর বাদে তিনি জেমস হুইটকম রিলে রচিত "দি ওল্ড সুইমিং'-হোল" কবিতার নামানুসারে তিনি ছবিটির নামকরণ করেন দি ওল্ড সুইমিং হোল।[১১][১২] আমোন কার্টার মিউজিয়াম এয়াকিনসের দেওয়া মূল নাম সুইমিং বজায় রাখে।[১৩]

এই ছবিতে দেখানো হয়েছে এয়াকিনস পাঁচ জন বন্ধু বা ছাত্রের সঙ্গে ফিলাডেলফিয়ার বাইরে মিল ক্রিকে অবস্থিত ডোভ লেক নামে একটি কৃত্রিম হ্রদে স্নান করছেন।[২] প্রত্যেকেই জলের দিকে তাকিয়ে আছে (মার্টিন এ. বার্গারের ভাষায়, "একটি ধ্যানস্থ মুহুর্তে যেন হারিয়ে গেছে"।)[১৪] এয়াকিনসের বিস্তারিত চিত্রাঙ্কণের দৌলতে গবেষকরা প্রত্যেককে চিহ্নিত করতে সক্ষম হয়েছেন। এঁরা হলেন (বাঁ দিক থেকে ডান দিকে): ট্যালকট উইলিয়ামস (১৮৪৯-১৯২৮), বেঞ্জামিন ফক্স (১৮৬৫-১৯০০), জন লরি ওয়ালেশ (১৮৬৪-১৯৫৩), জেসি গডলে (১৮৬২-১৮৮৯), হ্যারি নামক এয়াকিনসের আইরিশ সেটার কুকুরটি (১৮৮০-৯০), জর্জ রেনল্ডস (১৮৩৯-৮৯) ও এয়াকিনস স্বয়ং।[১৪] যে পাথুরে শৈলান্তরীপে কয়েকজনকে বিশ্রাম নিতে দেখা যাচ্ছে, সেটি আসলে মিল ক্রিক মিলের ভিত্তি। মিলটি ১৮৭৩ সালে ভেঙে পড়েছিল। এটিই চিত্রের একমাত্র সভ্যতা-নিদর্শন—এছাড়া কোনো জুতো, জামা বা স্নানাগার ছবিতে দেখা যায় না।[৪] পিছনের ঝোপঝাড় একটা অন্ধকার প্রেক্ষাপট তৈরি করেছে, যার বিপরীতে সাঁতারুদের গাত্রবর্ণ উজ্জ্বল হয়ে দেখা যাচ্ছে।
ফ্রেডেরিক ব্যাজিল। সিন দেতে, ১৮৬৯, ক্যানভাস তৈলচিত্র, 62¼ × 62½ in (158 × 159 cm), ফগ আর্ট মিউজিয়াম, কেমব্রিজ, ম্যাসাচুয়েটস। প্যারিসে অধ্যয়নকালে এয়াকিনস এই ছবিটি দেখে থাকবেন।[১৫]

ছবিটির অঙ্কন-কৌশল পিরামিডের মতো। বাঁদিকের আধ-শোয়া অবয়বটি দর্শকের চোখ নিয়ে যায় একটি উপবিষ্ট অবয়বের দিকে। এই অবয়বটি হাত তুলে রয়েছে গডলের দিকে। গডলেই হল এই গঠন-পিরামিডের চূড়া। ডান দিকে যে অবয়বটি জলে ঝাঁপ দিচ্ছে, সেটি দৃষ্টি নিয়ে যায় এয়াকিনসের দিকে। এয়াকিনস সাঁতার কাটছেন। তিনি নিজেকেই এই দৃশ্যে অঙ্কিত করেছেন। তবে তাঁর গতি বাঁদিকে হওয়ায় দর্শকের দৃষ্টি আবার চিত্রের দিকে ফিরে আসে।[৩][১৬] এয়াকিনস ছবির ফোকাসটিকে নিপূণভাবে ব্যবহার করে এই পিরামিডতুল্য ভঙ্গিমাটি এনেছেন। ছবির মূল অংশ, যেখানে সাঁতারুরা রয়েছে, সেটি ঘনপিনদ্ধভাবে অঙ্কিত হয়েছে। অন্যদিকে বাইরের অংশগুলি ছড়িয়ে ছিটিয়ে রয়েছে। "দুইয়ের মধ্যে কার্যত কোনো মধ্যস্থতাকারী অংশ নেই।"[১৭] ছবিতে আলোর ব্যবহার অপ্রাকৃতিক—কোনো কোনো জায়গায় অতি উজ্জ্বল, আবার কোথাও কোথাও অতিরিক্ত অন্ধকার—তবে যে এফেক্টের মাধ্যমে সাঁতারুদের দেহরেখা ফুটিয়ে তোলা হয়েছে, সেটি সাধারণ ক্ষেত্রে সূক্ষ্ম।[১৭]

ছবিটির অঙ্কন-কৌশল এটির অনুষঙ্গ ও অ্যাকাডেমিক ঐতিহ্যের (পূর্ণাঙ্গ অবয়ব অঙ্কনের দক্ষতা) জন্য বিশেষভাবে উল্লেখযোগ্য। বহির্দ্বারে একাধিক নগ্ন পুরুষের পরস্পর স্থানবিন্যাসের জন্য এই ছবির বিশিষ্টতা। কেউ জলে ঝাঁপ দিচ্ছে, এমন অবস্থার ছবি পাশ্চাত্য শিল্পের ইতিহাসে বিরল।[৪] কার্যের ধারাবাহিকতা বোঝাতে গিয়ে অন্যান্য অবয়বগুলির ব্যবহারও শিল্পরুচিসম্মত হয়েছে। দেহভঙ্গিমাগুলির মূল উপজীব্য, "আধশোয়া অবস্থা থেকে উঠে বসা, সেখান থেকে দাঁড়ানো, তারপর ঝাঁপ"। একই সঙ্গে প্রতিটি অবয়ব এতটাই যত্নসহকারে অঙ্কিত হয়েছে যে কারোর যৌনাঙ্গ প্রদর্শিত হয়নি।[৪] আগের ছবিগুলির মতো এই ছবিতেও এয়াকিনস একটি আত্মপ্রতিকৃতি যুক্ত করেছেন; সেটি সাঁতারুর ভূমিকায় নিচের ডানদিকে। দ্য গ্রস ক্লিনিক বা ম্যাক্স মিট ইন আ সিঙ্গল স্কাল ছবিতে ব্যবহৃত আত্মপ্রতিকৃতির ধাঁচটি তিনি এখানে বর্জন করেছে। এখানে তাঁর উপস্থিতি দেখে বোঝা যায় না যে তিনি সঙ্গী, না শিক্ষক, না গোপন দর্শক।[১৮] এয়াকিনসের চারিদিকে জলের ঢেউ ও যে ঝাঁপ দিচ্ছে তার চারপাশে জলের ছিটে একমাত্র নড়াচড়ার লক্ষণ। ছবিতে অন্য সবখানেই গতিকে রুদ্ধ করে দেওয়া হয়েছে।[১৮] হ্রদে লাল-চুলওয়ালা অবয়বটির কাছে জল এতটাই শান্ত যে তাতে স্বচ্ছ প্রতিবিম্ব প্রতিফলিত হচ্ছে।[১৯] ছবিতে ধ্রুপদি শিল্পনির্দেশনা ও বৈজ্ঞানিক প্রকৃতিবাদের পারস্পরিক টানাপোড়েন আলাদা মাত্রা দিয়েছে এই বৈপরীত্য।[২০]
টমাস এয়াকিনস। আর্কেডিয়া, ১৮৮৩, 38⅝ × 45 in (98 × 114 cm), ক্যানভাস তৈলচিত্র, দ্য মেট্রোপলিটান মিউজিয়াম অফ আর্ট। দ্য সুইমিং হোল ছবিটির মতো এই ছবিতেও ধ্রুপদি উৎপ্রেক্ষা ব্যবহৃত হয়েছে।[২১]

দেহগুলির অবস্থান ও পেশীগঠনের ভঙ্গিমা গ্রিক শিল্পের দেহসৌন্দর্য ও পেশীসৌকর্য চেতনার ধ্রুপদি আদর্শগুলির অনুসারী।[২২] আধ-শোয়া অবয়বটি ডাইং গল ভাস্কর্যটির একটি রূপান্তর। এটি শিল্পীর অপেক্ষাকৃত অনেকটাই কম নিয়মতান্ত্রিক আত্মপ্রতিকৃতিটির একটি বিপরীত চিত্র।[১০] সম্ভবত এয়াকিনস একটি প্রাচীন ধারণার সঙ্গে আধুনিক ব্যাখ্যার মিলন ঘটাতে চাইছিলেন। ছবির বিষয়বস্তু সমসাময়িক। কিন্তু কয়েকটি অবয়বের ভঙ্গিমা ধ্রুপদি ভাস্কর্যকলাকে মনে করিয়ে দেয়।[২৩] ১৮৬৯ সালে ফ্রেডেরিক বাজিল অঙ্কিত সেনে দেতে ছবিটি এয়াকিনসের ছবিটির একটি সম্ভাব্য সমসাময়িক অনুপ্রেরণা। প্যারিসে অধ্যয়নকালে এয়াকিনস সালোনে ছবিটি দেখে থাকবেন। সম্ভবত এই ছবিটি দেখেই এক আধুনিক প্রেক্ষাপটে পুরুষদের স্নানদৃশ্য অঙ্কনে তাঁর আগ্রহ জন্মেছিল।[২৪]

এয়াকিনসের অন্যতম শ্রেষ্ঠ কীর্তি দ্য সুইমিং হোল অঙ্কনের পর আর্কেডিয়া থিমে এই ধরনের অনেকগুলি ছবি অঙ্কিত হয়েছিল। এই প্রসঙ্গে তিনি প্রাচীন গ্রিক ভাস্কর্যকলা সম্পর্কে বক্তৃতাও দিয়েছেন। পার্থেনন মার্বেলস থেকে ফিডিয়াসের প্যান-এথেনিয়ান শোভাযাত্রায় পেনসিলভানিয়া অ্যাকাডেমির দলটিও তাঁকে অনুপ্রাণিত করে।[২১] প্রসঙ্গত উল্লেখ্য, একগুচ্ছ ফটোগ্রাফ, রিলিফ ভাস্কর্য ও তৈল স্কেচের ফসল ১৮৮৩ সালে শিল্পীর আর্কেডিয়া ছবিটিও দ্য সুইমিং হোল ছবিটির অন্যতম অনুপ্রেরণা। আর্কেডিয়া ছবিটিতেও রাখালিয়া প্রাকৃতিক দৃশ্যে নগ্ন মানবদেহ অঙ্কিত হয়েছে। এই ছবিতে চিত্রকর মডেল হিসাবে ব্যবহার করেছিলেন এক ছাত্র, এক ভাগিনেয় ও চিত্রকরের প্রণয়ীকে।[২৫]
[সম্পাদনা] অধ্যয়ন

দ্য সুইমিং হোল ছবিটি আঁকার আগে এয়াকিনস অনেকগুলি অয়েল স্কেচ ও ফটোগ্রাফ অধ্যয়ন করেছিলেন। ফটোগ্রাফ না অয়েল স্কেচ, কোনটি আগে তোলা বা আঁকা হয়েছিল (বা দুটিই একই দিনের কিনা), তা নিশ্চিত করে বলা যায় না।

১৮৮০-এর দশকের প্রথম দিকে চলনের অনুবর্তিতা বোঝার জন্য এবং চিত্রকলার সূত্র হিসাবে এয়াকিনস ফটোগ্রাফি ব্যবহার করতে শুরু করেন।[২৬] ১৮৮৩ বা ১৮৮৪ সালে তিনি তাঁর ছাত্রদের বহির্দ্বার কার্যকলাপের কয়েকটি ফটোগ্রাফ তোলেন।[২২] ডোভ লেকে তাঁর ছাত্রদের নগ্ন সাঁতারের চারটি ফটোগ্রাফ অক্ষত রয়েছে। এগুলির সঙ্গে দ্য সুইমিং হোল ছবিটির যোগ সুস্পষ্ট। সাঁতারুদের একই অবস্থায় একই জায়গায় দেখা যায় এই ফটোগ্রাফে। তবে তাদের অবস্থান ছবির অবস্থানের থেকে সম্পূর্ণ পৃথক। কোনো ফটোগ্রাফের সঙ্গেই ছবির অবয়বগুলির "পোজ"-এর সম্পূর্ণ মিল পাওয়া যায় না। এয়াকিনসের ক্ষেত্রে সচরাচর এমন ঘটতে দেখা যায় না। কারণ তিনি তাঁর ফটোগ্রাফি অধ্যয়নকে একনিষ্ঠভাবে অনুসরণ করতেন। "ফটোগ্রাফির এই সেটটিতে যে অসাদৃশ্য লক্ষিত হয়, তা থেকে অনুমান করা যায়, যে কয়েকটি ছবি হারিয়ে গেছে বা নষ্ট হয়ে গেছে। অথবা এও বলা চলে যে ফটোগ্রাফগুলি আগে তোলা হয়েছিল। তারপর এয়াকিনসের মনে চিত্রকল্পটি রূপ নেয় এবং তারপর তিনি প্রথম অয়েল স্কেচটি আঁকেন।"[২৭] ফটোগ্রাফির "পোজ"-গুলি অনেক বেশি স্বতঃস্ফুর্ত। কিন্তু ছবির "পোজ"-গুলির মধ্যে একপ্রকার আরোপিত ধ্রুপদি "কঠোরতা" লক্ষিত হয়।[৩] তবে ফটোগ্রাফি অধ্যয়নের কোনো লিখিত সূত্র পাওয়া যায় না, যা থেকে ফটোগ্রাফ ও ছবিটির পারস্পরিক সম্পর্কের দিকটি আরও স্পষ্ট করে উল্লেখ করা যায়। তা সত্ত্বেও আধুনিক গবেষকেরা ক্যানভাসে কয়েকটি কাটা দাগ আবিষ্কার করেছেন, যা থেকে মনে করা হচ্ছে যে এয়াকিনস লাইট-প্রোজেক্টেড ফটোগ্রাফ ব্যবহার করেছিলেন।[২৮]

    ডোভ লেকে এয়াকিনসের ছাত্ররা নগ্ন হয়ে সাঁতার কাটছে, ১৮৮৩-৮৪

    ডোভ লেকে এয়াকিনসের ছাত্ররা নগ্ন হয়ে সাঁতার কাটছে, ১৮৮৩-৮৪

    ডোভ লেকে এয়াকিনসের ছাত্ররা নগ্ন হয়ে সাঁতার কাটছে, ১৮৮৩-৮৪

    ডোভ লেকে এয়াকিনসের ছাত্ররা নগ্ন হয়ে সাঁতার কাটছে, ১৮৮৩-৮৪

    ল্যান্ডস্কেপ স্কেচ, সুইমিং ছবির জন্য দুই-ধারবিশিষ্ট স্কেচ, পেপারবোর্ড তৈলচিত্র, 4 × 5¾ in (10 × 15 cm), ১৮৮৪

    'ল্যান্ডস্কেপ স্কেচ, সুইমিং ছবির জন্য, কার্ডকোর্ড তৈলচিত্র, 4 × 5¾ in (10 × 15 cm), ১৮৮৪

    স্কেচ অফ ফিগার, সুইমিং ছবির জন্য দুই-ধারবিশিষ্ট স্কেচ, পেপারবোর্ড তৈলচিত্র, 5¾ × 4 in (15 × 10 cm), ১৮৮৪

    স্কেচ অফ টরসো, সুইমিং ছবির জন্য দুই-ধারবিশিষ্ট স্কেচ, কার্ডকোর্ড তৈলচিত্র, 10½ × 14½ in (27 × 37 cm), ১৮৮৪

    ১৮৮৩ সালে তোলা এয়াকিনসের একটি ফটোগ্রাফ, ১৯৭৩ সালে আবিষ্কৃত। "প্ল্যাটফর্মের উপর তিনটি লোকের দৃশ্য একটি পোজের গঠন বোঝাতে পারে—সম্ভবত দ্য সুইমিং হোল ছবির আধ-শোয়া অবয়বটির জন্য।"[২৯]

    সুইমিং ছবির দুই-ধারবিশিষ্ট স্কেচ থেকে, কার্ডকোর্ড তৈলচিত্র, 10½ × 14½ in (27 × 37 cm), ১৮৮৪

    সুইমিং হোল স্কেচ দ্য সুইমিং হোল ছবির জন্য এয়াকিনসের চূড়ান্ত পাঠ। ফাইবারবোর্ড তৈলচিত্র, ফাইবারবোর্ডে চিত্রিত, 8¾ × 10¾ in (22 × 27 cm), হিরশোর্ন মিউজিয়াম অ্যান্ড স্কাল্পচার গার্ডেন, ওয়াশিংটন ডিসি

সাধারণত সমাপ্তিচিত্রে একনিষ্ঠভাবে তাঁর স্কেচগুলিকে অনুসরণ করলেও, এই ছবির ক্ষেত্রে বেশ কয়েকটি অবৈশিষ্ট্যমূলক পরিবর্তন ঘটিয়েছিলেন। এই পরিবর্তনগুলি ছিল মূলত অবয়বগুলির চলন বা অবস্থান সংক্রান্ত।[৩০] এয়াকিনসের বন্ধু ও ছাত্র চার্লস ব্রেগলার এই প্রক্রিয়াটির বর্ণনা দিতে গিয়ে লিখেছেন:


    ...দ্য সুইমিং হোল-এর মতো একটি ছবির জন্য, একটি ৮ X ১০ ইঞ্চি [২০ X ২৫ সেন্টিমিটার] আকারের ছোটো স্কেচ অঙ্কিত হয়, তারপর পৃথক পৃথক ভাবে তিনি প্রাকৃতিক পরিবেশ ও অবয়বগুলির পাঠ প্রস্তুত করেন, যাতে রং, বর্ণসংগতি ইত্যাদি সঠিকভাবে ধরা যায়। যে অবয়বটি ঝাঁপ দিচ্ছে সেটির অঙ্কন ছিল সবচেয়ে কঠিন কাজ। এই অবয়বটির মডেল প্রথমে মোম দিয়ে তৈরি করা হয়। এইভাবে তিনি প্রতিটি আকৃতি সম্পর্কে পুঙ্খানুপুঙ্খ জ্ঞান অর্জন করেন।[৩১]

[সম্পাদনা] কমিশন ও প্রতিক্রিয়া

১৮৮৪ সালে এডওয়ার্ড হরনর কোটেস নামে ফিলাডেলফিয়ার এক ব্যবসায়ী ছবিটি কমিশন করেন। উল্লেখ্য, এই ব্যক্তি এয়াকিনস যেখানে পড়াশোনা করতেন, সেই পেনসিলভানিয়া অ্যাকাডেমি অফ দ্য ফাইন আর্টসের কমিটি অন ইনস্ট্রাকশনের চেয়ারম্যান ছিলেন। কোটেস এয়াকিনসকে ৮০০ মার্কিন ডলার দিতে চেয়েছিলেন। এটিই ছিল সেই সময় এয়াকিনসের সবচেয়ে মহার্ঘ্য কমিশন।[৩২][৩৩]
জন ম্যাকল্যুর হ্যামিলটন। পোর্ট্রেট অফ এডওয়ার্ড হরনর কোটেস, ১৯১২

কোটেস ছবিটিকে পেনসিলভানিয়া অ্যাকাডেমি অফ দ্য ফাইন আর্টসে প্রদর্শিত করতে চেয়েছিলেন। ১৮৮৫ সালের হেমন্তে এটি অ্যাকাডেমির প্রদর্শনীতে প্রদর্শিতও হয়। যদিও কোটেস এটিকে এয়াকিনসের প্রতিনিধিত্বমূলক কাজ বলে স্বীকার করেননি এবং সেই কারণে এটি প্রত্যাখ্যানও করেছিলেন।[১৪] ১৮৮৫ সালের ২৭ নভেম্বর একটি চিঠিতে ইয়াকিনসকে কারণ ব্যাখ্যা করে কোটেস লেখেন:


    ...আপনার হয়ত মনে আছে, আমার প্রধান ভাবনাটি ছিল আপনার থেকে এমন একটি ছবি নেওয়া যেটি "হয়ত" একদিন অ্যাকাডেমির সংগ্রহের একটি অংশ হতে পারবে। বর্তমান ক্যানভাসটি আমি নানা কারণে তারিফযোগ্য মনে করছি। কিন্তু আমার বিশ্বাস আপনার কাছে থাকা অন্য কয়েকটি ছবি অনেক বেশি প্রতিনিধিত্বমূলক। আমার মনে হয়, সেই ছবিগুলি আমার ধারণার সঙ্গে অনেক বেশি খাপ খায়। মনে করবেন না, আমি আপনার এই কাজটির অপ্রশংসা করছি - আমার উদ্দেশ্য অবশ্যই তা নয়।[৩৪]

কোটেস সঠিক কী কারণে এই ছবিটি কিনতে পারেননি, তা জানা যায় না। সম্ভবত, তাঁর মনে হয়েছিল যে, এই ছবিটি সংগ্রহ করলে বিতর্কের সৃষ্টি হতে পারে।[৩৫] কোটেস যেহেতু নিজে এয়াকিনসের অ্যাকাডেমির হেড অফ ইনস্ট্রাকশন ছিলেন, তাই এয়াকিনসের কাজকর্ম সম্পর্কে তাঁর সম্যক ধারণা থাকা স্বাভাবিক। এই ছবির নগ্নতা তাঁকে অবাক বা চমকিত করেছিল, এমন কথা সেই কারণে বলা যায় না।[৩৬] বরং মনে করা হয়, কোটেস ছবির অবয়বগুলিকে চিনতে পেরেছিলেন। কারণ, একজন বাদে এঁরা সকলেই ছিলেন অ্যাকাডেমিতে এয়াকিনসের ছাত্র। সন্দেহ নেই, ছবিতে যে জায়গাটির দৃশ্য অঙ্কিত হয়েছে, তাও তিনি চিনতেন। কারণ, এই জায়গাটি ছিল যে হ্যাভারফোর্ড কলেজ থেকে কোটেস স্নাতক স্তরের পড়াশোনা করেছিলেন, সেখান থেকে মাত্র আধ মাইল (৮০০ মিটার) দূরে।[১৪] অ্যাকাডেমির এক শিক্ষক ও তাঁর ছাত্রদের নগ্ন ছবি অ্যাকাডেমির পরিচালকদের কাছে অত্যন্ত সংবেদনশীল বিষয় হয়ে উঠতে পারত। কারণ, মডেলিং-এর কাজ সেই যুগে ঘৃণিত বলে বিবেচিত হত বলে তাঁরা এয়াকিনসকে অ্যাকাডেমির ছাত্রদের মডেল হিসেবে ব্যবহার করতে নিষেধ করেছিলেন।[৩৬] কোটেস দ্য সুইমিল হোল ছবিটির বদলে এয়াকিনসের "অপেক্ষাকৃত কম বিতর্কিত দৃশ্য বর্গ"-এর দ্য প্যাথেটিক সং ছবিটি নির্বাচিত করেন। তিনি আগের কমিশনের ৮০০ মার্কিন ডলারই এয়াকিনসকে দিয়েছিলেন। উক্ত ছবিটি এখন করকোরান গ্যালারি অফ আর্টে রক্ষিত আছে।[২]

১৮৮৬ সালের ৯ ফেব্রুয়ারি ইয়াকিনসকে বলপূর্বক অ্যাকাডেমি থেকে পদত্যাগ করতে বাধ্য করা হয়। তাঁর বিরুদ্ধে অভিযোগ ছিল, তিনি ছাত্রীদের সামনেই এক পুরুষ মডেলের কটিবস্ত্র খুলে দিয়েছিলেন। ১৫ ফেব্রুয়ারি একটি চিঠিতে পদত্যাগের কারণ ব্যাখ্যা করে এয়াকিনস শিল্পকর্মে নগ্নতার প্রসঙ্গে লেখেন:


    আমার আঁকা অবয়বগুলি মাথা আর হাত বের করে থাকা পোষাকের গুচ্ছ নয়, এগুলি সেই শক্তিশালী জীবন্ত দেহের প্রতিকৃতি যা অধিকাংশ ছবিতে দেখানো হয়ে থাকে। জীবনের শেষভাগ এইভাবে অধ্যয়নে আত্মনিয়োগ করে নিশ্চয় বুঝতে পারছ, আমার কাছে চিত্রকলা একটি খুব ভাবগম্ভীর অধ্যয়নের বিষয়। অবয়ব অঙ্কনশৈলীর সবচেয়ে বড়ো শত্রু নকল শালীনতার প্রতি আমার ধৈর্য খুবই কম। প্রকৃতির শ্রেষ্ঠ শিল্পকর্ম নগ্ন অবয়বের দিয়ে তাকানোকে আমি অনুচিত মনে করি না। যদি অনুচিত হয়, তবে এই অনৌচিত্যের সূত্রপাত কোথায় হয়েছিল? নগ্ন অবয়বের ছবি বা নগ্ন মূর্তির দিকে তাকানো কি ভুল? আগের প্রজন্মের ইংরেজ ভদ্রমহিলারা তাই মনে করতেন। তাই তাঁরা স্ট্যাচু গ্যালারিতে যেতেন না। কিন্তু আজ আর তাঁরা তা করেন না। বা এটি কি লিঙ্গের প্রশ্ন। পুরুষদের কি শুধু পুরুষদের দেখার জন্যই পুরুষ মূর্তি বানানো উচিত? আর মেয়েদের দেখার জন্য মেয়েদের মূর্তি মেয়েদেরই বানানো উচিত? পুরুষ-চিত্রকরেরা শুধু পুরুষ-ঘোড়ার আর বৃষ আঁকবে আর রোজা বনহেরের মতো মেয়ে-চিত্রকরের আঁকবে মাদী-ঘোড়া আর গোরুর ছবি? শবব্যবচ্ছেদাগারে যে হতভাগ্য পুরুষ দেহটি পড়ে আছে, সেটি মিস প্রুডারির নৈতিকতা ক্ষুন্ন হওয়ার আগেই কি নষ্ট করে ফেলতে হবে?... এমন অপমানজনক ব্যবস্থাই আমাকে রাগিয়ে তোলে। কেউ কি দেখতে পাচ্ছে না যে কী লজ্জাজনক বৈষম্যের দিকে এই সব ভ্রান্ত ধারণা আমাদের ঠেলে দিচ্ছে? কী ভয়ানক তা? আমার বিবেক পরিষ্কার। আমার যন্ত্রণাও তাই শেষ।[৩৭]

[সম্পাদনা] সংগ্রাহক
টমাস এয়াকিনস, ১৮৮২

কোটেসের দ্বারা প্রত্যাখ্যাত হওয়ার পর আমৃত্যু এয়াকিনসেরই কাছে ছিল এই ছবিটি। শিল্পীর জীবদ্দশায় মাত্র দু-বার প্রদর্শিত হয়েছে ছবিটি: ১৮৮৬ সালে কেনটাকির লুইসভিলের সাউদার্ন এক্সপোজিশনে এবং ১৮৮৭ সালে শিকাগোর ইন্ট্রা-স্টেট ইন্ডাস্ট্রিয়াল এক্সপোজিশনে। দুই ক্ষেত্রেই সমালোচকেরা ছবিটিকে উপেক্ষা করেছিলেন। ঐতিহাসিক নথিপত্র থেকে ছবিটি একপ্রকার উধাও হয়ে গিয়েছিল। এয়াকিনস বা তাঁর বন্ধুদের কাছ থেকে শিল্পীর জীবদ্দশায় এই ছবিটির কোনো সূত্রই পাওয়া যায় নি।[৩৮] তাঁর মৃত্যুর পর ১৯১৭ সালে ফিলাডেলফিয়া ও নিউ ইয়র্কের একটি স্মরণ-প্রদর্শনীতে ছবিটি প্রদর্শিত হয়।

১৯২৫ সালে শিল্পীজায়ার কাছ থেকে টেক্সাসের ফোর্ট ওয়ার্থের কমিউনিটি ছবিটি কিনে নেয় ৭৫০ মার্কিন ডলারের বিনিময়ে।[৩৯] সেই থেকে ছবিটি মডার্ন আর্ট মিউজিয়াম অফ ফোর্ট ওয়ার্থের আদি-সংস্থা ফোর্ট ওয়ার্থ আর্ট অ্যাসোসিয়েশনের সম্পত্তি হিসেবে শহরের পাবলিক লাইব্রেরিতে প্রদর্শিত হতে থাকে। ১৯৯০ সালে মিউজিয়াম কর্তৃপক্ষ ঘোষণা করেন যে, আধুনিক শিল্পকর্ম ক্রয়ের টাকা জোগাড়ের জন্য ছবিটি বিক্রি করে দেওয়া হবে।[২] কিন্তু কর্তৃপক্ষের এই সিদ্ধান্তের বিরুদ্ধে জনমত সৃষ্টি হলে, মিউজিয়াম স্থানীয় ক্রেতার সন্ধান করতে থাকে। এরপর অনেক দরকষাকষির পর আমোন কার্টার মিউজিয়াম ১০ মিলিয়ন মার্কিন ডলারের বিনিময়ে দ্য সুইমিং হোল ছবিটি কিনে নেয়।[৪০][৪১]
[সম্পাদনা] পুনরুদ্ধার

আমোন কার্টার মিউজিয়াম দ্য সুইমিং হোল ছবিটি কেনার পূর্বে ছবিটিকে সাতবার বিতর্কিতভাবে সংস্কার করা হয়।[২] সম্ভবত ১৯১৭ সালে এয়াকিনসের স্মরণ-প্রদর্শনীতে প্রদর্শিত হওয়ার আগেও একবার এটির সংস্কার করা হয়েছিল। সেই সময়কার একটি ফটোগ্রাফে ছবিটির গ্লেজে একটি ফাটল ও কস্টিক তরলের (সম্ভবত) ছিটের দাগ দেখা যায়।[২] ফোর্ট ওয়ার্থ আর্ট অ্যাসোসিয়েশন ছবিটি কেনার পর মাঝেমধ্যেই প্রদর্শনীতে পাঠাত। ফলে ছবিটি ক্ষতিগ্রস্থ হয়েছিল। ১৯৩৭ সালে নিউ ইয়র্ক সিটির একটি প্রাইভেট গ্যালারিতে ছবিটির সংস্কার করে ছিটের দাগটি নির্মূল করা হয়। ১৯৪৪ সালে এটিকে সংস্কার ও পুনরুদ্ধার করা হয়। এরপর ১৯৪৭ সালে ফের পুনরুদ্ধার করা হয়। দু-বারই পুনরুদ্ধারের কাজ করেছিল নিউ ইয়র্কের এক প্রাইভেট ডিলার।[২] ১৯৫৪ ও ১৯৫৭ সালে ব্রুকলিন মিউজিয়াম ছবিটির দুটি অপ্রধান পুনরুদ্ধারের কাজ করে। এরপর বিভিন্ন জায়গায় প্রদর্শিত হলেও ১৯৯৩ সালের আগে ছবিটির কোনো সংস্কার করা হয়নি।

আমোন কার্টার মিউজিয়াম ১৯৯৩ সালের জুন মাসে ছবিটি ক্রয় করে। আমোন কার্টার ও কিমবেল আর্ট মিউজিমারের ক্লেয়ার এম. ব্যারি ও অন্যান্য কর্মীরা এরপর ছবিটির প্রধান পুনরুদ্ধারের কাজে হাত দেন। ব্যারির মতে, "পুনরুদ্ধারের সময় অপেক্ষাকৃত কম গুরুত্বপূর্ণ ক্ষয়ক্ষতির দিকগুলি আবিষ্কৃত হয়, যেগুলি আগে ধরা পড়েনি। বিবর্ণ হয়ে যাওয়া বার্নিশ বা অতিরঞ্জনের বেশ কয়েকটি লেয়ার বাদ দেওয়া হয়। তুলির কাজের এক সমৃদ্ধ ও বিচিত্র উপরিতল প্রকাশিত হয়ে পড়ে। এখানে ধরা পড়ে নিসর্গ দৃশ্যের মুক্ততর ব্যবহারে অবয়বগুলির নিয়ন্ত্রিত এবং প্রায় মিনিয়েচার-প্রতীম অঙ্কণশৈলী।"[২]

মূল গ্লেজ ও পূর্ববর্তী পুনরুদ্ধারের সময় আরোপিত গ্লেজগুলিকে পৃথক করার উপর বেশি জোর দেওয়া হয়। পূর্বতন আরোপিত অংশগুলি বাদ দিয়ে একটি প্রাকৃতিক রেজিন বার্নিশ যুক্ত করা হয়। ১৯৯২ সালে ছবিটির আদি ফ্রেমটিকেও আবিষ্কার করা হয়। এই ফ্রেমটিও পরিষ্করণ ও পুনরুদ্ধার করে ছবির সঙ্গে জুড়ে দেওয়া হয়।[২]

পুনরুদ্ধারের সময় দেখা যায়, ১৮৮৩ সালটিকে এই ছবির অঙ্কণকাল ধরা হলেও তা ভুল। শিল্পীর অস্পষ্টে হস্তাক্ষরে লিখিত ১৮৮৫ সাল অভিলেখটি পূর্বতন পুনরুদ্ধারকারীর ভুলবশত হয়ে গিয়েছিল ১৮৮৩।[২]
[সম্পাদনা] ব্যাখ্যা

দ্য সুইমিং হোল ছবিটি এয়াকিনসের পদ্ধতি ও শিক্ষাগত আদর্শের পূর্ণাঙ্গ প্রতিনিধি। তিনি লাইফ স্টাডি, ফটোগ্রাফি, ওয়াক্স স্টাডি ও নিসর্গ স্কেচের সাহায্য নিয়েছেন এই ছবিটি আঁকতে। এটি মানবরূপের প্রতি তাঁর আগ্রহের একটি মূর্ত স্বরূপ।[৪২] লয়েড গুডরিক (১৮৯৭-১৯৮৭) মনে করতেন, এই ছবিটি "এয়াকিনসের শ্রেষ্ঠ নগ্নতা-চিত্রণ"। অবয়বের ধারণা এখানে নিটোল এবং অবয়বগুলিও যথাযথভাবে নিসর্গের সঙ্গে খাপ খেয়ে গেছে। ছবিটি সূক্ষ্ম বর্ণসৃজন ও শিল্পীর "সমৃদ্ধ চিত্রসমূহের" অন্যতম।[৪৩] শিল্পীর অপর এক জীবনীকার উইলিয়াম ইনেস হোমার (জন্ম ১৯২৯) অবশ্য ছবিটি সম্পর্কে সংযত মতামত প্রকাশ করেছেন। তিনি অবয়বগুলির "পোজ" খুব কঠোরভাবে অ্যাকাডেমিক রীতির অনুসারী বলে উল্লেখ করেন। চিত্রের মান ও পরিবেশের প্রভাব সংক্রান্ত কয়েকটি অসঙ্গতির উল্লেখ করেছেন হোমার। তিনি লিখেছেন ধ্রুপদি ও প্রকৃতিবাদী ধারণার চিত্রণে এই ছবিটি অসফল। তাঁর মতে, "নগ্ন অবয়বগুলিকে যেন স্টুডিও থেকে তুলে এনে নৈসর্গিক পরিবেশে বসিয়ে দেওয়া হয়েছে।"[৪৪]

মধ্য-ঊনবিংশ শতাব্দীর পূর্বাবধি নগ্ন পুরুষ অবয়ব পশ্চিমী শিল্পকলায় ছিল ধ্রুপদি বিষয়বস্তু। ঊনবিংশ শতাব্দীতে বালক ও পুরুষদের প্রকাশ্য নগ্ন সাঁতার অস্বাভাবিক দৃশ্য ছিল না। কিন্তু আমেরিকান চিত্রকলায় এই ছবির কোনো পূর্বসূরিকেও দেখা যায় না।[৪৫] বিভিন্ন ভঙ্গিমায় নগ্ন নারীদেহ অঙ্কণ অবশ্য চলত। তবে আমেরিকায় এই ধরনের ছবি সাধারণত পানশালাতেই শোভা পেত, শিল্প প্রদর্শশালায় নয়। এয়াকিনস কেবল লিঙ্গটিকে পরিবর্তন করে নিয়ে সেটিকে চারুকলার বিষয়বস্তু করে তুললেন।[৪৬] বৃহত্তর প্রেক্ষাপটে দেখতে গেলে, দ্য সুইমিং হোল ছবিটি ঊনবিংশ শতাব্দীর আমেরিকান চিত্রকলার সেই অল্প কয়েকটি নিদর্শনের অন্যতম যা পুরুষদের স্নানদৃশ্য অঙ্কনের "নব-উত্থিত ইউরোপীয় প্রথাটির সঙ্গে সরাসরি সম্পর্ক স্থাপন করে।"[৪৭] সেই সময় ফ্রান্সে সমান্তরালভাবে এক সমুন্নত বিষয়গত পরীক্ষানিরীক্ষা চলছিল। বাজিলের সামার সিন, জর্জেস সুরাতের (১৮৫৯-৯১) বাথার্স অ্যাট আসনিরেস (১৮৮৪) ও পল সেজেনের (১৮৩৯-১৯০৪)[৪৮] চিত্রকর্মের প্রগতিশীল শৈলীর ছবি এয়াকিনস আঁকেননি।[৪৯] ১৯০৬ সালে নাবি আন্দোলনের অন্যতম প্রবক্তা পল সেরুসিয়ার তিন বালকের নগ্ন সাঁতারের ছবি আকেন। এই ছবিটির নাম বয়েজ অন আ রিভারব্যাঙ্ক।
জর্জ বেলোজ। ফর্টি-টু কিডস, ১৯০৭, ক্যানভাস তৈলচিত্র, করকোরান গ্যালারি অফ আর্ট।

এয়াকিনসের এই ছবিটি পরবর্তীকালে আমেরিকান বাস্তবতাবাদী প্রজন্মটিকেও প্রভাবিত করেছিল। জর্জ বেলোজের (১৮৮২-১৯২৫) ফর্টি-টু কিডস (!৯০৭) ছবিটি দ্য সুইমিং হোল ছবিটির সঙ্গে এক নিশ্চিত সমরূপতা বহন করে। যদিও বেলোজের ছবিটিকে এয়াকিনসের ছবিটির প্যারোডি মনে করা হয়। তাছাড়া এই ছবিতে গ্রামীণ পরিবেশের পরিবর্তে নিউ ইয়র্ক সিটির হাডসন নদে অনেক নগ্ন শিশুর স্নান প্রদর্শিত হয়েছে।[৫০] এয়াকিনসের দর্শনকে প্রতিফলিত করে বেলোজ পরে তাঁর ফর্টি-টু কিডস চিত্রাঙ্কণের উদ্দেশ্য ব্যাখ্যা করতে গিয়ে বলেন: "পেশাদার মুষ্টিযোদ্ধা ও সাঁতারুরাই ছিল একমাত্র বিষয় যাদের পেশীসঞ্চালন আইনত নগ্নভাবে আঁকা যেত।"[৫১]

শিল্পীর মৃত্যুর পর শিল্পীজায়া ছবিটির যে পুনর্নামকরণ করেছিলেন, তার সঙ্গে জড়িত ছিল রিলের কবিতার স্মৃতিমেদুর চেতনার অনুষঙ্গ।[১২] আরও সাম্প্রতিককালে ছবির বিষয়বস্তুটিকে ওয়াল্ট হুইটম্যান (১৮১৯-৯২) রচিত সং অফ মাইসেলফ কাব্যের (বিশেষত "টোয়েন্টি-এইট ইয়াং মেন বেদ বাই দ্য শোর" অংশ যেখানে পুরুষদের নগ্নস্নানের প্রসঙ্গ রয়েছে) সঙ্গে তুলনা করা হয়েছে।[১০][৫২] হুইটম্যান সম্ভবত এই ছবির অনুপ্রেরণা যুগিয়েছেন। নগ্নতার উদযাপন হুইটম্যানের ক্ষেত্রে ছিল সমকামিতার প্রকাশ্য অভিব্যক্তি। এই নগ্নতা উভয়ের শিল্পকর্মেই উপস্থিত।. [৫৩] ১৮৯৫ সালে এয়াকিনসের এক পুরুষ ছাত্র স্মৃতিচারণায় "আমরা হুইটম্যান-অনুগামীরা" শব্দবন্ধটি ব্যবহার করেছিলেন। এটিকে সমকামিতার অনুষঙ্গে দেখা হয়।[৫৪] "কিন্তু উভয়ের বৈবাহিক সম্পর্ক এমনই ছিল যে একমাত্র এয়াকিনস ছাড়া (দ্য সুইমিং হোল ছবির) ব্যক্তিবর্গের ব্যক্তিগত জীবন বা যৌনপ্রবৃত্তি সম্পর্কে কোনো ধারণাই পাওয়া যায় না।"[৫৫]
বর্তমানে ডোভ লেক

ছবিটিকে প্লেটোনিক দৃষ্টিতে নৈসর্গিক পরিবেশে আত্মসচেতনতাহীন পুরুষ নগ্নতার অভিপ্রকাশ মনে করা হলেও,[৫৬] ১৯৭০-এর দশকে কয়েকজন আমেরিকান লেখক এয়াকিনসের চিত্রকর্ম, বিশেষ করে দ্য সুইমিং হোল ছবিটির সঙ্গে হোমোইরোটিক অনুষঙ্গ খুঁজে পান।[৫৭] সমালোচকেরা দণ্ডায়মান অবয়বটির পশ্চাদ্দেশ অঙ্কনের নিখুঁত শৈলীটি পর্যবেক্ষণ করে এটির সঙ্গে "হোমোইরোটিক মনোভাবের" মিলের কথা বলেছেন।[৫৮] জোনাথান ওয়েনবার্গের মতে, দ্য সুইমিং হোল আমেরিকান শিল্পে হোমোইরোটিক চিত্রকল্পের দরজা খুলে দেয়।[৫৯] এয়াকিনসের শিল্পকর্মে যৌনতা সম্পর্কে এক দ্ব্যর্থতাবোধক অথচ চিত্তাকর্ষক উপাদান পাওয়া যায়। ফোটোগ্রাফ, অয়েল স্কেচ এবং সাঁতারুদের একটি সম্পূর্ণ ছবি পর্যবেক্ষণ করে শিল্প ঐতিহাসিকেরা শিল্পীর উদ্দেশ্য সম্পর্কে ভিন্ন ভিন্ন মত পোষণ করেন।[৫৯]
[সম্পাদনা] আরও দেখুন

    বীরোচিত নগ্নতা

[সম্পাদনা] পাদটীকা

    ↑ Bolger, vii
    ↑ ২.০০ ২.০১ ২.০২ ২.০৩ ২.০৪ ২.০৫ ২.০৬ ২.০৭ ২.০৮ ২.০৯ ২.১০ ২.১১ Bolger, Doreen; Barry, Claire M. (March, 1994)। "Thomas Eakins' 'Swimming Hole.' – 1885 painting in the Amon Carter Museum, Fort Worth, Texas"। Magazine Antiques। archived from the original on August 27, 2006। সংগৃহীত হয়েছে: January 6, 2009।
    ↑ ৩.০ ৩.১ ৩.২ Goodrich, 239
    ↑ ৪.০ ৪.১ ৪.২ ৪.৩ Bolger, 1
    ↑ Adams, 305
    ↑ Adams, 306
    ↑ Brown Price, Aimee (December, 1997)। "How the 'Bathers' emerged — the painting 'Bathers at Asnieres' – Georges Seurat, National Gallery, London, England"। Art in America। archived from the original on December 30, 2007। সংগৃহীত হয়েছে: January 6, 2009।
    ↑ Figliano, Laurie। "Naked and Exposed: A Historical, Psychosexual and Comparative Analysis of Thomas Eakins' Masterpiece, The Swimming"। Concordia Undergraduate Journal of Art History, Issue #2। সংগৃহীত হয়েছে: December 21, 2008।
    ↑ Lubbock, Tom (February 1, 2008)। Eakins, Thomas The Swimming Hole (1885): The Independent's Great Art series। প্রকাশক: The Independent। সংগৃহীত হয়েছে: January 6, 2009।
    ↑ ১০.০ ১০.১ ১০.২ Sewell, 90
    ↑ Adams, 306–07
    ↑ ১২.০ ১২.১ Bolger, 28–29
    ↑ "Description page for 'Swimming'". Amon Carter Museum. Retrieved January 7, 2009
    ↑ ১৪.০ ১৪.১ ১৪.২ ১৪.৩ Martin A. Berger (Autumn, 1997). "Modernity and Gender in Thomas Eakins' "Swimming"". American Art, Vol. 11, No. 3, 33–47. Published by the University of Chicago Press on behalf of the Smithsonian American Art Museum. Retrieved on January 10, 2009.
    ↑ Glueck, Grace (September 3, 2004)। European Influences On Americans' Views। প্রকাশক: The New York Times। সংগৃহীত হয়েছে: January 6, 2008।
    ↑ Kirkpatrick, 285
    ↑ ১৭.০ ১৭.১ Bolger, 1–3
    ↑ ১৮.০ ১৮.১ Bolger, 66
    ↑ Eakins himself said "There is so much beauty in reflections that it is generally worthwhile to try to get them right." – Bolger, 25
    ↑ Homer, 116
    ↑ ২১.০ ২১.১ Sewell et al., 113
    ↑ ২২.০ ২২.১ Eakins' Students at the "The Swimming Hole"। প্রকাশক: The Getty Museum। February 1, 2008। সংগৃহীত হয়েছে: January 4, 2009।
    ↑ Sewell, 89–90
    ↑ Glueck, Grace (September 3, 2004)। European Influences On Americans' Views। প্রকাশক: The New York Times। সংগৃহীত হয়েছে: January 6, 2008।
    ↑ Eakins later gave the unfinished painting to William Merritt Chase. Sewell et al., 113
    ↑ Homer, 116, 141–45
    ↑ Bolger, 21–22
    ↑ Sewell et al., 235–36
    ↑ McCoy, Garnett (1972)। "Some Recently Discovered Thomas Eakins Photographs"। Archives of American Art Journal, Vol. 12, No. 4 (The Smithsonian Institution)। সংগৃহীত হয়েছে: January 6, 2008। 15–22
    ↑ Bolger, 19
    ↑ Sewell, 89
    ↑ Bolger, 13
    ↑ At the time, Eakins' annual salary was $1,200. See Bolger, 15–16
    ↑ Bolger, 44
    ↑ Bolger, 45
    ↑ ৩৬.০ ৩৬.১ Bolger, 26
    ↑ Foster, Kathleen A। Thomas Eakins – Scenes from a Modern Life: Biography 1886: Indicted by Rumor। প্রকাশক: PBS। সংগৃহীত হয়েছে: January 6, 2008।
    ↑ "During the following three decades, likely no one beyond the painter's immediate circle of family and friends saw the painting. Nor is there any extant anecdotal or pictorial data to testify to the painter's sense of the work during these years ... The painting simply failed to register in any significant, public way during Eakins' lifetime." – Bolger, 4
    ↑ Bolger, Doreen; Barry, Claire M. (May 13, 2004)। "Thomas Eakins' 'The Swimming Hole.'"। Resource Library Magazine। সংগৃহীত হয়েছে: January 6, 2008।
    ↑ Reif, Rita (April 21, 1990)। "Fort Worth Strives to Keep Eakins' 'Swimming Hole'"। The New York Times। সংগৃহীত হয়েছে: January 14, 2008।
    ↑ Kimmelman, Michael (June 16, 1990)। "An Eakins Classic Stays In Texas"। The New York Times। সংগৃহীত হয়েছে: January 14, 2008।
    ↑ Sewell et al., 100
    ↑ Goodrich, 239–40
    ↑ Homer, 116
    ↑ Adams, 305, 311
    ↑ Adams, 311
    ↑ Bolger, 83
    ↑ Cézanne, Paul। Bathers। প্রকাশক: Musée d'Orsay। সংগৃহীত হয়েছে: January 6, 2009।
    ↑ Bazille seems to have drawn back from his own more radical instincts, having first painted the figures in Summer Scene completely nude, before deciding to clothe them. Bolger, 80–95
    ↑ Levander, Caroline Field; Singley, Carol J (2003). The American Child: A Cultural Studies Reader. Rutgers University Press, 211–12. ISBN 0-8135-3223-X
    ↑ Zurier, Rebecca (2006). Picturing the City: Urban Vision and the Ashcan School. University of California Press, 216. ISBN 0-520-22018-8
    ↑ Bolger, 7
    ↑ Several years after the painting was completed, Eakins and Whitman became friends, and in 1887 Eakins traveled to the poet's home in Camden, New Jersey to paint his portrait. Homer, 116, 210–13
    ↑ Homer, 116; Bolger, 59. See also Whitney Davis, "Erotic Revision in Thomas Eakins Narratives of Male Nudity
    ↑ Bolger, 59
    ↑ Sewell, 100
    ↑ Bolger, 7–8 refers specifically to Sexual Perspective: Homosexuality and Art in the Last 100 Years in the West by Emmanuel Cooper, Homoerotic Photograph: Male Images from Durieu / Delacroix to Mapplethorpe by Allen Ellenzweig, Realism, Writing, Disfiguration by Michael Fried, and Eakins in the Wilderness by Adam Gopnik.
    ↑ Adams, 306–08
    ↑ ৫৯.০ ৫৯.১ Adams, 308–09. Referenced from Male Desire: The Homoerotic in American Art by Jonathan Weinberg

[সম্পাদনা] তথ্যসূত্র

    Adams, Henry. Eakins Revealed: The Secret Life of an American Artist. New York: Oxford University Press, 2005. ISBN 0-19-515668-4
    Bolger, Doreen; Cash, Sarah; et al. Thomas Eakins and the Swimming Picture. Amon Carter Museum, 1996. ISBN 0-88360-085-4
    Goodrich, Lloyd. Thomas Eakins, Volume I. Harvard University Press, 1982. ISBN 0-674-88490-6.
    Homer, William Innes. Thomas Eakins: His Life and Work. Abbeville, 1992. ISBN 1-55859-281-4
    Kirkpatrick, Sidney. The Revenge of Thomas Eakins. Yale University Press, 2006. ISBN 0-300-10855-9, ISBN 978-0-300-10855-2
    Sewell, Darrel. Thomas Eakins: Artist of Philadelphia. Philadelphia Museum of Art, 1982. ISBN 0-87633-047-2
    Sewell, Darrel; Kathleen A. Foster; Philadelphia Museum of Art; Musée d'Orsay; Metropolitan Museum of Art. Thomas Eakins. Yale University Press, 2001. ISBN 0-87633-143-6

[সম্পাদনা] বহিঃসংযোগ

    Amon Carter Center webpage for The Swimming Hole


[আড়াল করো]
প্র • আ • স
টমাস এয়াকিনস (সৃষ্টিতালিকা)
ম্যাক্স মিট ইন আ সিঙ্গল স্কাল (১৮৭১) · পোর্ট্রেট অফ প্রোফেসর বেঞ্জামিন এইচ. র‌্যান্ড (১৮৭৪) · দ্য গ্রস ক্লিনিক (১৮৭৫) · দ্য চেস প্লেয়ার্স (১৮৭৬) · উইলিয়াম রাশ অ্যান্ড হিজ মডেল (১৮৭৬) · দ্য ফেয়ারম্যান রোজারস ফোর-ইন-হ্যান্ড (১৮৮০) · দ্য সুইমিং হোল (১৮৮৫) · দ্য অ্যাগনিউ ক্লিনিক (১৮৮৯) · মিস অ্যামেলিয়া ভন বুরেন (১৮৯১) · দ্য কনসার্ট সিঙ্গার (১৮৯২) · পোর্ট্রেট অফ মড কুক (১৮৯৫) · দ্য পিয়ানিস্ট (১৮৯৬) · টেকিং দ্য কাউন্ট (১৮৯৮) · স্যালুট্যাট (১৮৯৮) · বিটুইন রাউন্ডস (১৮৯৯) · রেসলার্স (১৮৯৯) · পোর্ট্রেট অফ মেরি অ্যাডেলাইন উইলিয়ামস (১৮৯৯) · পোর্ট্রেট অফ মেরি অ্যাডেলাইন উইলিয়ামস (১৯০০) · দ্য থিঙ্কার:পোর্ট্রেট অফ লুইস এন. কেনটন (১৯০০) · অ্যান্টিকোটেড মিউজিক:পোর্ট্রেট অফ সারাহ সেজহর্ন ফ্রিশমুথ (১৯০০) · পোর্ট্রেট অফ লেসি ডব্লিউ. মিলার (১৯০১) · আত্মপ্রতিকৃতি (১৯০২) · উইলিয়াম রাশ অ্যান্ড হিজ মডেল (১৯০৮)

বিষয়শ্রেণীসমূহ:

    টমাস এয়াকিনসের চিত্রকলা
    ১৮৮৫-এর চিত্রকলা




দ্য লাস্ট সাপার

দ্য লাস্ট সাপার ইতালীয় চিত্রশিল্পী লিওনার্দো দা ভিঞ্চির আঁকা বিখ্যাত দেয়াল চিত্রকর্ম (ফ্রেস্কো)। মোনালিসার পর এই ছবিটিকেই লিওনার্দোর সেরা কীর্তি হিসেবে মনে করা হয়। ধারণা করা হয় ১৪৯৫-১৪৯৮ খ্রিস্টাব্দের মধ্যবর্তী সময়ে ছবিটি আঁকা হয়েছিলো। ছবিটিতে মাঝখানে উপবিস্ট যিশুখ্রিস্টকে তাঁর চারপাশে শিষ্যদের নিয়ে শেষ নৈশভোজরত অবস্থায় দেখা যাচ্ছে, যে নৈশভোজের বর্ণনা রয়েছে জনের সুসমাচারের ১৩:২১ ছত্রে, যেখানে যিশু বর্ণনা করেন তাঁর বারোজন শিষ্যের মধ্য হতে একজন পরদিনই তাঁর সাথে বিশ্বাসঘাতকতা করবে।
সূচিপত্র
 [আড়ালে রাখো] 

    ১ ছবির বৃত্তান্ত
    ২ অন্য ব্যাখ্যা
    ৩ অন্যান্য চিত্রকর্ম
    ৪ বহিঃসংযোগ

[সম্পাদনা] ছবির বৃত্তান্ত

দ্যা লাস্ট সাপার দেয়ালচিত্রটি ৪৫০×৮৭০ সেন্টিমিটার আকারের (১৫ ফুট×২৯ফুট), এবং এটি শোভা পাচ্ছে ইতালির মিলানের সান্তা মারিয়া দেল গ্রেজির (Santa Maria delle Grazie) ডায়নিং হলের পিছনের দেয়ালে। ছবিটির প্রাথমিক বিষয়বস্তু হলেন যিশুখ্রিষ্ট ও তাঁর বারোজন শিষ্য একত্রে নৈশভোজ সারছেন। খ্রিষ্টীয় ধারণানুযায়ী যিশুখ্রিষ্ট তাঁর বারোজন শিষ্যকে নিয়ে মৃত্যুর আগে যে শেষ নৈশভোজ সারেন তাই যিশুর শেষ নৈশভোজ নামে পরিচিত। এই ভোজে যিশু তাঁর বারোজন শিষ্যকে নিয়ে মদ পান করেন ও রুটি খান। নৈশভোজে যিশু ঘোষণা করেন এই শিষ্যদেরই একজন পরদিন তাঁর সাথে বিশ্বাসঘাতকতা করবে। আলোচ্য চিত্রে ফুটে ওঠেছে যিশু তার শিষ্যদেরকে এই কথাটি বলছেন আর তাঁরা নিজেদের মধ্যে বলাবলি করছে কে সে বিশ্বাসঘাতক।

ছবিতে যিশুর বারোজন শিষ্যকে তিনজনের একেকটা দলে ভাগ করে উপস্থাপন করা হয়েছে আর যিশুকে এমনভাবে উপস্থাপন করা হয়েছে যেন যিশু সম্পূর্ণ মাঝখানে আলাদাভাবে উপস্থাপিত হয়েছেন। এই চিত্রটি তেরোজন পুরুষের একটি চিত্রকর্ম। লিওনার্দো দা ভিঞ্চি এ ছবিতে যিশুর মুখ ফুটিয়ে তোলার জন্য দীর্ঘ সময় নিয়েছিলেন বলে শোনা যায়, যাতে যিশুর মুখে অভিব্যক্তিহীন একটা আবহ ফুটিয়ে তোলা যায়।
[সম্পাদনা] অন্য ব্যাখ্যা
[সম্পাদনা] অন্যান্য চিত্রকর্ম

যিশুর শেষ নৈশভোজ নিয়ে বেশ কয়েকটি চিত্রকর্ম অঙ্কিত হয়েছে। তবে লিওনার্দোর আঁকা এই চিত্রই সবচেয়ে বিখ্যাত। এছাড়া তিনতোরেত্তো, সিমন উশাকভ, জ্যাকপ বাসানো এদের আঁকা লাস্ট সাপারের চিত্র শিল্পজগতে বেশ পরিচিত।
[সম্পাদনা] বহিঃসংযোগ

    Site of "Last Supper", tourism.gov.il
    A Different Da Vinci Code The missing pieces of Leonardo's puzzle point to plain and simple Hermeticism (altreligion.about.com article).
    Was the "Last Supper" the Passover Meal?
    How Christ Said the First Mass or the Lord's Last Supper Scholarly analysis of Last Supper and Passover liturgies
    A zoomable 16 billion pixel image of the Last Supper
    The Last Supper interpreted by 7 Artists
    Leonardo da Vinci - The Last Supper (Zoomable Version)
    The Last Supper (Virtual Tour and super high resolution image)
    Passover observance for New Covenant Christians
    The Soteriologic Significance of the Last Supper
    Jewish Encyclopedia: Jesus: The Last Supper
    Frescos of Last Suppers in the Renaissance Refectories of Florence
    Susan Dorothea White's painting The First Supper (1988).
    Information and VR Panoramic Images of The Last Supper Room.

এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।

বিষয়শ্রেণীসমূহ:

    অসম্পূর্ণ
    লিওনার্দো দা ভিঞ্চির চিত্রকর্ম





ত্রিমাত্রিক কোনো বস্তুর মধ্যকার অংশগুলোকে দ্বিমাত্রিক মাধ্যমে বোঝাতে নকশা ব্যবহার করা হয়। স্থাপত্য ও প্রকৌশলের পরিভাষায় নকশা (plan) বলতে নির্দিষ্ট স্কেলে অংকিত স্থাপনার পরিকল্পনা বা বিন্যাসকে বোঝায়। অর্থাৎ ভবনের রূপরেখাকে দ্বিমাত্রিক মাধ্যমে বর্ণনা করতেই নকশা অঙ্কন করা হয়। যে কোনো ভবনকে আনুভূমিকভাবে কেটে ফেললে যে বিন্যাস পাওয়া যায় তাই হলো ঐ ভবনের নকশা। নকশা যে কোনো স্তরের হতে পারে। ভূমি স্তরে যে নকশা তাকে বলা হয় ভূমি নকশা।
[সম্পাদনা] বহিঃসংযোগ

    স্থাপত্য অভিধানে নকশার অর্থ

বিষয়শ্রেণীসমূহ:

    স্থাপত্য
    অসম্পূর্ণ





বাইবেলের চরিত্র আদম ও ইভকে সম্পূর্ণত অথবা অংশত নগ্ন অবস্থায় দেখানো হয়ে থাকে
ভেনাসের জন্ম, হেনরি সেলোস, ১৮৯০

নগ্নতা বলতে বোঝায় বস্ত্র না পরার অবস্থাকে।[১] এটি শালীনতার ধারণার সঙ্গে যুক্ত। কোনো কোনো নির্দিষ্ট সমাজব্যবস্থায় প্রথাগত পোষাকের চেয়ে কম পরিমাণে পোষাক পরলে বা নির্দিষ্টভাবে দেহের ত্বক বা গোপন অঙ্গ উন্মুক্ত রাখাকেও নগ্নতা বলা হয়।

চিত্রে, ভাস্কর্যে ও সাহিত্যে নগ্নতাকে নান্দনিকতার এক বিশেষ উপাদান মনে করা হয়। রবীন্দ্রনাথ ঠাকুর নগ্নসৌন্দর্যের বর্ণনায় লিখেছেন:[২]
“ 	ফেলো গো বসন ফেলো – ঘুচাও অঞ্চল।

পরো শুধু সৌন্দর্যের নগ্ন আবরণ
সুরবালিকার বেশ কিরণবসন।...
	”
সূচিপত্র
 [আড়ালে রাখো] 

    ১ ইতিহাস
        ১.১ শাস্তি
    ২ নগ্ন ফটোগ্রাফি
        ২.১ নগ্ন ক্যালেন্ডার
    ৩ পাশ্চাত্য সংস্কৃতি
        ৩.১ আবশ্যকীয় নগ্নতা
        ৩.২ মুক্তস্তন
        ৩.৩ নগ্নতাবাদ
        ৩.৪ নগ্ন স্নান
        ৩.৫ যৌনতা
    ৪ তথ্যসূত্র
    ৫ অতিরিক্ত পঠন
    ৬ বহিঃসংযোগ

[সম্পাদনা] ইতিহাস

নৃতত্ত্ববিদরা মনে করেন, আদিম মানুষ নগ্ন অবস্থায় থাকত। তবে সাম্প্রতিক গবেষণা থেকে জানা যায় যে সম্ভবত ৭২,০০০ বছর আগেই মানব সমাজে নগ্নতা নিবারণের জন্য পোষাকের ব্যবহার শুরু হয়।[৩] বাইবেলে বর্ণিত আদম ও ইভের উপাখ্যান অনুযায়ী, ঈশ্বর প্রথম নর ও নারীকে নগ্ন অবস্থায় সৃষ্টি করেছিলেন; এবং নগ্নতার জন্য তাঁদের মনে কোনো লজ্জা ছিল না। [৪] পরে শয়তান কর্তৃক প্ররোচিত হয়ে ঈশ্বরের আজ্ঞা লঙ্ঘন করে তাঁরা যখন জ্ঞানবৃক্ষের ফল ভক্ষণ করে, তখন তাঁদের জ্ঞানচক্ষু উন্মীলিত হয় এবং নিজেদের নগ্ন দেখে তাঁরা লজ্জিত হয়ে পড়েন।
মাইকেলঅ্যাঞ্জেলোর ডেভিড

কোনো কোনো প্রাচীন সভ্যতায় নগ্নতাকে অপমানকর বলে মনে করা হত। আদি বাইবেলে ফ্যারাও-শাসনাধীন মিশর ও ইহুদিদের একটি বর্ণনা থেকে এই চিত্র পাওয়া যায়: "আসিরিয়ার সম্রাট এই দুই দেশ [মিশর ও সুদান] থেকে বন্দীদের বিবস্ত্র অবস্থায় নিয়ে যাবে। যুবা-বৃদ্ধ সকলকেই নগ্ন পদে বিবস্ত্র অবস্থায় পথ চলতে হবে, তাদের অনাবৃত নিতম্ব মিশরের লজ্জার কারণ হবে।"[৫] প্রাচীন গ্রিক সভ্যতায় খেলাধুলা ও সংস্কৃতির জগতে পূর্ণবয়স্ক ও কিশোরদের নগ্নতার সৌন্দর্যের দিকটি বিশেষভাবে প্রশংসিত হত। কোনো কোনো ক্ষেত্রে বালক, নারী ও বালিকাদের নগ্নতাও প্রশংসা পেত। গ্রিকদের সৌন্দর্য চেতনায় প্রকৃতি, দর্শন ও শিল্পের পাশাপাশি মানবদেহেরও বিশেষ স্থান ছিল। গ্রিক শব্দ জিমন্যাসিয়াম কথাটির অর্থ ছিল "যেখানে নগ্ন অবস্থায় প্রশিক্ষণ দেওয়া হয়"। পুরুষ খেলোয়াড়রা নগ্ন অবস্থায় প্রতিযোগিতায় অবতীর্ণ হতেন। কিন্তু সেযুগে অধিকাংশ নগররাষ্ট্রেই নারীদের খেলাধুলায় অংশগ্রহণ, এমনকি দর্শকাসনে উপস্থিত থাকার অনুমতিও ছিল না। তবে স্পার্টা ছিল এর এক উজ্জ্বল ব্যতিক্রম। রোমানরা গ্রিক সংস্কৃতির অনেক রীতিনীতি গ্রহণ করলেও, নগ্নতা সম্পর্কে তাদের মানসিকতা পৃথক ছিল। সাধারণ স্নানাগার বা সাধারণ শৌচাগার ছাড়া অন্যত্র নগ্নতাকে অনুচিত আখ্যা দেওয়া হত।

খ্রিষ্টীয় চতুর্থ শতাব্দীতে খ্রিষ্টধর্ম রোমান সাম্রাজ্যের রাষ্ট্রধর্ম ঘোষিত হলে গ্ল্যাডিয়েটর ক্রীড়া ধীরে ধীরে উঠে যায় এবং প্রাপ্তবয়স্কদের নগ্নতা পাপের পর্যায়ে পর্যবসিত হয়। খ্রিষ্টধর্মের প্রসারের সঙ্গে সঙ্গে এটি একটি প্রথায় পরিণত হয়। যদিও অষ্টম শতাব্দী পর্যন্ত পশ্চিম ইউরোপে খ্রিষ্টানরা নগ্ন অবস্থায় ব্যাপ্টাইজড হতেন।[৬] ষষ্ঠ শতাব্দীতে সেন্ট বেনেডিক্ট অফ নার্সিয়া তাঁর নিয়মাবলিতে সন্ন্যাসীদের তাঁদের ডরমিটরিতে সম্পূর্ণ পোষাক পরিহিত অবস্থায় ঘুমানোর পরামর্শ দেন। পঞ্চদশ শতাব্দী পর্যন্ত ইউরোপীয় পুরুষেরা মূলত আলখাল্লা জাতীয় পোষাক পরতেন; তারপর কডপিস, টাইটস ও টাইট ট্রাউজার্সের প্রচলন হয়। এই পোষাকগুলি পুরুষাঙ্গকে ঢেকে রাখলেও তার প্রতি দৃষ্টি আকর্ষণ করত।
[সম্পাদনা] শাস্তি
ইরাকের আবু গারিব বন্দী নির্যাতন। এখানে বন্দীদের নগ্ন করে অপমান করা হয়। এই ঘটনা সারা বিশ্বে নিন্দিত হয়

ডাইনি শিকারের সময় অভিযুক্ত ডাইনিদের নগ্ন করে তথাকথিত ডাইনি চিহ্নগুলি পরীক্ষা করা হত। এই সব চিহ্ন তাদের বিরুদ্ধে বিচারের প্রমাণ হিসেবে পেশ করা হত।[৭]

নগ্নতা (সম্পূর্ণ বা অংশত) শারীরিক শাস্তির অংশ হতে পারে। জনসাধারণের সামনে কাউকে অপমান করার ক্ষেত্রেও কোনো কোনো ক্ষেত্রে এই শাস্তির ব্যবহার করা হয়ে থাকে। নাৎসিরা তাদের কনসেনট্রেশন ক্যাম্পে বন্দীদের জোর করে নগ্ন করে রাখত। এই ঘটনা শিন্ডলারস লিস্ট নামক চলচ্চিত্রে বর্ণিত হয়েছে।[৮]

২০০৩ সালে ইরাকের আবু গারিব কারাগারে কুখ্যাত বন্দী নির্যাতনের ঘটনা ঘটে। মার্কিন সেনা কর্মচারীরা এখানে বন্দীদের নগ্ন করে, কখনও বেঁধে ও ভয় পাইয়ে দিয়ে তার ফটো তুলে রেখেছিল।
[সম্পাদনা] নগ্ন ফটোগ্রাফি

    মূল নিবন্ধ: নগ্ন ফটোগ্রাফি

বুদাপেস্টের রাস্তায় মডেল পোজ দিচ্ছেন

ফটোগ্রাফির আবিষ্কারের সময় থেকেই তাতে নগ্নতার ব্যবহার প্রচলিত। তবে ফটোগ্রাফিতে নগ্নতার মধ্যে সবসময় শৈল্পিক মেধা বিকশিত না হলেও, নগ্ন ফটোগ্রাফি বা ন্যুড ফটোগ্রাফিতে হয়ে থাকে। ফটোগ্রাফিতে নগ্নতা সাধারণত স্ন্যাপশট; কিন্তু নগ্ন ফটোগ্রাফি কোনো ব্যক্তির স্থির অবস্থায় তোলা ছবি। শিল্পকৃতি হিসেবে, নগ্ন ফটোগ্রাফি হল নগ্ন দেহের শৈল্পিক প্রদর্শন। এখানে মানবদেহের রেখা ও রূপই প্রধান উদ্দেশ্য।

অনেক ফটোগ্রাফারই একটি আর্ট ন্যুড ফটোগ্রাফকে ব্যক্তির বদলে মানবদেহের পাঠ মনে করেন। ব্যক্তির ফটোগ্রাফ, যেখানে তাঁকে চেনার উপায় থাকে, তাকে পোর্ট্রেট বলা চলে। কিন্তু অনেক ন্যুড ফটোগ্রাফে ব্যক্তির মুখই দেখা যায় না। ফটোগ্রাফারেরা অনেক সময় আলোছায়ার চরম ব্যবহার, তৈলাক্ত ত্বক অথবা দেহের গঠন বোঝাতে ছায়ার ব্যবহার করে থাকেন।[৯]

প্রথম যুগের ফটোগ্রাফাররা অনেক সময়ই নারীদের নগ্নতা ফটোগ্রাফিতে ফুটিয়ে তুলতেন। এঁদের মধ্যে ফেলিক্স-জ্যাক মলিন বিশেষভাবে উল্লেখযোগ্য। এডওয়ার্ড ওয়াটসন, রুথ বার্নহার্ড ও জেরি অ্যাভেনেইম প্রমুখ ফটোগ্রাফাররা শিল্পকর্ম হিসেবে দেহের রেখা প্রদর্শন করতে পছন্দ করতেন।

ইরোটিক ফটোগ্রাফি ও পর্নোগ্রাফিতেও অনেক সময় নগ্ন বা অর্ধনগ্ন মডেলদের শৈল্পিক চিত্র বিধৃত হয়ে থাকে।

স্পেনসার টিউনিক নির্মিত সারা বিশ্বের নানা প্রকাশ্য স্থানে এক দঙ্গল নগ্ন লোকের স্থিতিস্থাপক ফটোগ্রাফি উচ্চ মানের শিল্পমেধার জন্য নন্দিত।
[সম্পাদনা] নগ্ন ক্যালেন্ডার

    মূল নিবন্ধ: নগ্ন ক্যালেন্ডার

নগ্ন ক্যালেন্ডার প্রকাশের প্রথাও দ্রুত বিকাশলাভ করেছে। এগুলি বর্তমানে এক প্রকার বার্ষিক প্রথায় পরিণত হয়েছে। এই ক্যালেন্ডারগুলি দুই প্রকার:

    নগ্ন নারী চিত্রসম্বলিত ক্যালেন্ডার (এর উদ্দিষ্ট গ্রাহক বিষমকামী পুরুষেরা)
    নগ্ন পুরুষ চিত্রসম্বলিত ক্যালেন্ডার (উদ্দিষ্ট গ্রাহক নারী ও সমকামী পুরুষেরা)।

বিগত দুই দশকে নগ্ন দাতব্য ক্যালেন্ডার প্রকাশের প্রথাও বিকাশলাভ করেছে। সফল দাতব্য নগ্ন ক্যালেন্ডারগুলির মধ্যে উল্লেখযোগ্য হল গডস অফ দ্য স্টেডিয়াম (ফ্রান্স) এবং গডস অফ ফুটবল, লিগ অফ দেয়ার ওন ও নেকেড রাগবি লিগ অস্ট্রেলিয়ান স্পোর্টস ক্যালেন্ডার।
[সম্পাদনা] পাশ্চাত্য সংস্কৃতি
[সম্পাদনা] আবশ্যকীয় নগ্নতা
এক মুক্তস্তন নারী

অল্পসময়ের জন্য আবশ্যকীয় নগ্নতাকে (যেমন সৈকতে পোষাক পরিবর্তন) অশালীন মনে করা হয় না। তবে সৈকতে দীর্ঘক্ষণ নগ্ন অবস্থায় থাকাটা অশালীন বলে বিবেচিত হয়। যদিও নগ্ন সৈকতগুলিতে নগ্নতা গ্রহণযোগ্য।

পাশ্চাত্য সমাজে নারীদের প্রকাশ্যে স্তন্যপান করানোয় অনেক ক্ষেত্রে বিতর্ক সৃষ্টি হয়। ২০০৭ সালের জুন মাসে মার্কিন যুক্তরাষ্ট্রে ব্রুক রায়ান নামে জনৈক মহিলা একটি রেস্তোরাঁয় তাঁর সাত মাসের শিশুপুত্রকে স্তন্যপান করাতে গেলে রেস্টুরেন্টের মালিক আপত্তি জানান। সেদেশে প্রকাশ্যে স্তন্যপান করানো যে আইনসঙ্গত সেই সংক্রান্ত একটি নথি দেখিয়েও তিনি মালিকের অনুমতি পাননি। অগত্যা তাঁকে গাড়ির মধ্যে পুত্রকে স্তন্যপান করাতে হয়। পরে তিনি ওই রেস্তোরাঁর বিরুদ্ধে আন্দোলন সংগঠিত করেন।[১০] উল্লেখ্য, অধিকাংশ মার্কিন অঙ্গরাজ্যেই (২০০৯ সালের জানুয়ারি মাসের হিসেব অনুযায়ী ৪০টি) মায়েদের প্রকাশ্যে সন্তানকে স্তন্যপান আইনসঙ্গত।[১১]
[সম্পাদনা] মুক্তস্তন

    মূল নিবন্ধ: মুক্তস্তন
    আরও দেখুন: অনাবৃত স্তন

অনেক পাশ্চাত্য দেশে এবং সূর্যস্নানের মতো কয়েকটি ক্ষেত্রে মহিলাদের স্তন অনাবৃত রাখাকে অশালীন বলে মনে করা হয় না। মার্কিন যুক্তরাষ্ট্রে অনেক রাজ্যে অবশ্য প্রকাশ্যে মহিলাদের স্তনবৃন্ত প্রদর্শন ফৌজদারি অপরাধের মধ্যে পড়ে এবং প্রকাশ্য স্থানে তা করার উপরেও নিষেধাজ্ঞা জারি করা হয়। যুক্তরাজ্যে পাবলিক অর্ডার অ্যাক্ট অফ ১৯৮৬ অনুসারে নগ্নতাকে "হয়রানি, সতর্কীকরণ বা যন্ত্রনা প্রদানের" জন্য ব্যবহার করা যায় না।[১২]

কয়েকটি বিচারের রায় থেকে পাশ্চাত্য সমাজে "মুক্তস্তন সমতা" ("টপফ্রি ইকুয়ালিটি") আন্দোলনের সূচনা হয়। এই আন্দোলনের মূল বক্তব্য ছিল পুরুষেরা যেমন কোমরের ঊর্ধ্বাংশ অনাবৃত রাখে, মহিলাদেরও তেমনই অধিকার পাওয়া উচিত। এই সূত্রে ইংরেজিতে "টপলেস" শব্দটির যৌন অনুষঙ্গ এড়াতে "টপফ্রি" শব্দটির প্রচলনও হয়।
[সম্পাদনা] নগ্নতাবাদ

    আরও দেখুন: নগ্নতাবাদ  ও সামাজিক নগ্নতাস্থলগুলির তালিকা

নগ্নতাবাদ (ইংরেজি: Naturism বা nudism) একটি সাংস্কৃতিক ও রাজনৈতিক আন্দোলনের নাম। এই আন্দোলন সর্বসমক্ষে ও প্রকাশ্যে নগ্নতাকে সমর্থন জানায় এবং তার সপক্ষে মতপ্রকাশ করে।[১৩][১৪]

শালীনতার যে প্রচলিত ধারাটি ব্যক্তিগত, পারিবারিক বা সামাজিক নগ্নতার বিরোধী নগ্নতাবাদীরা তা প্রত্যাখ্যান করে থাকেন। পরিবর্তে তাঁরা এমন এক সামাজিক পরিবেশ সৃষ্টি করতে চান যেখানে মানুষে নগ্ন মানুষের সাহচর্যে অথবা অন্যান্য নগ্নতাবাদী বা সাধারণ মানুষের সামনে নগ্ন হয়ে থাকতে অস্বস্তিবোধ করবে না।[১৩][১৪]
[সম্পাদনা] নগ্ন স্নান
ডারউইনের কাছে নগ্ন স্নানার্থীদের পুরনো ছবি (১৯৪৩)

এই প্রথানুযায়ী ইউরোপের অনেক দেশে (বিশেষত জার্মানি, ফিনল্যান্ড ও নেদারল্যান্ডে) উভয় লিঙ্গের মানুষেরই দলবদ্ধ অবস্থায় নগ্ন হয়ে স্নান স্বীকৃত। অধিকাংশ জার্মান স্পা-তে মিশ্র নগ্ন স্নানের অনুমতি দেওয়া হয়। জার্মানি, ফ্রান্স, স্পেন ও গ্রিসের সৈকত ও সুইমিং পুলগুলিতে নগ্ন হয়ে স্নান অনুমোদিত। উল্লেখ্য, মহাদেশীয় ইউরোপে নগ্নতাকে অ্যাংলো-স্যাক্সন জগতের রক্ষণশীলতার তুলনায় অনেক লঘু করে দেখা হয়।

সনা ব্যবস্থার উৎস ফিনল্যান্ডে। এই দেশে এবং স্ক্যান্ডিনেভিয়া ও ইউরোপের অন্যান্য জার্মান-ভাষী রাষ্ট্রে সনায় নগ্ন অবস্থান অনুমোদিত।[১৫] সনা বর্তমান ফিনল্যান্ডে অতি সুপরিচিত। এখানে বর্তমানে প্রতি তিন জন নাগরিকের জন্য একটি করে সনা রয়েছে।[১৬] বিগত কয়েক দশকে সমগ্র ইউরোপেই সনা অত্যন্ত জনপ্রিয়তা লাভ করেছে।
[সম্পাদনা] যৌনতা

    মূল নিবন্ধ: নগ্নতা ও যৌনতা

যৌনসঙ্গীর সম্মুখে নগ্নতা সামাজিকভাবে অনুমোদিত; তবে সব ক্ষেত্রে নয়। উদাহরণ স্বরূপ, কেউ কেউ কেবলমাত্র যৌনসংগমের সময়ই আলোতে বা অন্ধকারে নগ্নতাকে অনুমোদন করেন। এছাড়া সঙ্গীর সঙ্গে স্নানের সময় বা স্নানের পরে, চাদর বা কম্বলের আবরণের অন্তরালে, অথবা ঘুমানোর সময় সঙ্গীর সম্মুখে নগ্নতা অনুমোদিত।
[সম্পাদনা] তথ্যসূত্র

    ↑ nudity – Definitions from Dictionary.com। প্রকাশক: Dictionary.reference.com। সংগৃহীত হয়েছে: 17 October 2009।
    ↑ "বিবসনা", কড়ি ও কোমল, রবীন্দ্র রচনাবলী
    ↑ Arney, Kat (29 September, 2003)। Head lice key to clothing history। BBC News। প্রকাশক: BBC। সংগৃহীত হয়েছে: ১ এপ্রিল, ২০১০।
    ↑ The Bible says that man and woman was created "in God's image".
    ↑ Isaiah, Chapter 20 : 4.
    ↑ Rouche, Michel, "Private life conquers state and society," in A History of Private Life vol I, Paul Veyne, editor, Harvard University Press 1987 ISBN 0-674-39974-9p. 455
    ↑ Devil's Mark
    ↑ Substantive and Procedural Aspects of International Criminal Law: The Experience of International and National Courts; by Gabrielle Kirk McDonald, Olivia Swaak-Goldman; Published by Brill, 2000; pp. 280–283
    ↑ Conrad, Donna; PhotoVision (2000), "A Conversation with Ruth Bernhard", Vol. 1 No. 3
    ↑ Blackford, Linda (August 29, 2007.)। Mom Pushed Applebees on Breast-feeding; wants change after being told to cover herself। প্রকাশক: Lexington Herald-Reader। সংগৃহীত হয়েছে: 7 January 2009।
    ↑ 50 State Summary of Breastfeeding Laws। প্রকাশক: National Conference of State Legislatures। November 2008। সংগৃহীত হয়েছে: 7 January 2009।
    ↑ What is the Law Covering Nudity in the UK? Is Nudity Lawful on Unofficial Nude Beaches?। প্রকাশক: Gouk.about.com। 8 October 2009। সংগৃহীত হয়েছে: 17 October 2009।
    ↑ ১৩.০ ১৩.১ See 2002–2003 World Naturist Handbook, pub International Naturist Federation INF-FNI, Sint Hubertusstraat, B-2600 Berchem(Antwerpen) ISBN 90-5583-833-0 The Agde definition. The INF is made up of representative of the Naturist Organisations in 32 countries, with 7 more having correspondent status. The current edition is * Naturisme, The INF World Handbook (2006) [১] ISBN 90-5062-080-9
    ↑ ১৪.০ ১৪.১ http://www.inf-fni.org/index_e.htm%7C INF web page
    ↑ Nakedness and the Finnish Sauna
    ↑ thisisFINLAND – Seeking the real Finnish Sauna

[সম্পাদনা] অতিরিক্ত পঠন

    Brandom, Robert, "Critical Notice of Blind and Worried", Theoria 70:2-3, 2005.
    Etymology OnLine- various lemmate &

Online Etymology Dictionary। প্রকাশক: Etymonline.com। 1 July 1929। সংগৃহীত হয়েছে: 17 October 2009।

    Rouche, Michel, "Private life conquers state and society," in A History of Private Life vol I, Paul Veyne, editor, Harvard University Press 1987 ISBN 0-674-39974-9
    Storey, Mark Social Nudity, Sexual Attraction, and Respect Nude & Natural magazine, 24.3 Spring 2005.
    Storey, Mark Children, Social Nudity and Academic Research Nude & Natural magazine, 23.4 Summer 2004.

[সম্পাদনা] বহিঃসংযোগ
সহপ্রকল্পে অনুসন্ধান 	উইকিমিডিয়া কমন্সে নিচের বিষয় সংক্রান্ত মিডিয়া রয়েছে: নগ্নতা
সহপ্রকল্পে অনুসন্ধান 	উইকিউক্তিতে নিচের বিষয় সম্পর্কে সংগৃহীত উক্তি আছে:: নগ্নতা

    Artistic depictions of nudity
    20 century Nude in the "History of Art"
    Nudity in Ancient to Modern Cultures by Aileen Goodson (This chapter excerpt is from Aileen Goodson's Therapy, Nudity & Joy)
    A freely licensed photographic celebration of the human form

টেমপ্লেট:Nudity
বিষয়শ্রেণী:

    নগ্নতা





নূর-উল-আইন আলোর চোখ; ইরানের সম্রাজ্ঞী ফারাহ পাহলভির জন্য তৈরি টায়রায় খচিত প্রধান হীরক খন্ড। টায়রাটি ১৯৫৮ সালে শাহ মোহাম্মদ রেজা পাহলভির বিয়ের সময় তৈরি করা হয়েছিল। মনে করা হয় এটি ভারতের গোলকোন্দা খনি থেকে উত্তলন করা হয়েছিল এবং উনবিংশ শতাব্দীতে নাদির শাহ আফসার ভারত জয় করে ইরানের ইম্পেরিয়াল কালেকশনে নিয়ে আসেন।

এটি বিশ্বের অন্যতম বৃহৎ গোলাপি হীরক খন্ড এবং মনে করা হয় তা আরও বড় একটি গোলাপি হীরক খন্ডের অংশ ছিল। ঐ বড় হীরক খন্ডটি দুই ভাগ করা হয় যার একটি অংশের নাম হয় নূর-উল-আইন এবং অন্যটি হয় দরিয়া-ই-নূর হীরা। দুটো অংশই এখন ইরানের মুকুটের রত্নের অংশ।






পটের উপর আঁকা চিত্রকে পটচিত্র (ইংরেজি - Scroll painting) বলাহয়। এটি প্রাচীন বাংলার (বাংলা ভাষাভাষী অধ্যুষিত অঞ্চল) অন্যতম সাংস্কৃতিক ঐতিহ্য। প্রাচীনকালে যখন কোন রীতিসিদ্ধ শিল্পকলার অস্তিত্ব ছিলনা তখন এই পটশিল্পই বাংলার শিল্পকলার ঐতিহ্যের বাহক ছিল। যারা পটচিত্র অঙ্কন করেন তাদেরকে সেযুগে এবং এযুগেও পটুয়া বলা হয়।
[সম্পাদনা] পট

পট শব্দের প্রকৃত অর্থ হল কাপড়। শব্দটি সংস্কৃত "পট্ট" থেকে এসেছে। বর্তমানে এই শব্দটিকে ছবি, ছবি আঁকার মোটা কাপড় বা কাগজের খন্ড ইত্যাদি অর্থেও ব্যবহার করা হয়। পট মূলত দুই ধরনের রয়েছে। যথা:

    জড়ানো পট: এ ধরনের পট ১৫-৩০ ফুট লম্বা এবং ২-৩ ফুট চওড়া হয়।
    চৌকা পট: এগুলোর আকার ছোট হয়।

কাপড়ের উপর গোবর ও আঠার প্রলেপ দিয়ে প্রথমে একটি জমিন তৈরি করা হয়। সেই জমিনের উপর তুলি দিয়ে বিভিন্ন চিত্র অঙ্কিত হয়।
[সম্পাদনা] অঙ্কন পদ্ধতি

জমিন তৈরির পড় অঙ্কনকাজ শুরু হয়। এক্ষেত্রে বিভিন্ন দেশজ রংয়ের ব্যবহার উল্লেকযোগ্য; যেমন: ইটের গুঁড়া, কাজল, লাল সিঁদুর, সাদা খড়ি, আলতা, কাঠ-কয়লা ইত্যাদি। পটটিকে কয়েকটি অংশে ভাগ করে কাজ করা হয় এবং রংয়ের প্রকারের মধ্যে লাল, নীল, হলুদ, গোলাপী, বাদামী, সাদা এবং কালো ব্যবহৃত হয়।
বিষয়শ্রেণীসমূহ:

    চিত্রশিল্প
    কারুশিল্প





পটুয়া শব্দের আক্ষরিক অর্থ যারা "পট" (ছবি) আঁকে। পট অঙ্কন গ্রামবাংলার প্রাচীন লোকশিল্প। এর কিছু নিদর্শন এখনো বেঁচে আছে কালিঘাটের পট গুলির মধ্যে। শিল্পী যামিনী রায় প্রাশ্চাত্যের অঙ্কনরীতিতে পারঙ্গম হলেও পটশিল্পকে নিজের অভিব্যক্তির মাধ্যম হিসাবে তুলে নিয়ে পটশিল্পকে প্রাশ্চাত্যের কাছে বিখ্যাত করেন। কিন্তু যামিনী রায় পটুয়া নন। পটুয়ারা একটি পেশাভিত্তিক লোকগোষ্ঠী যাদের প্রধান পেশা বংশানুক্রমে নিজেদের বিশেষ রীতিতে পট অঙ্কন ও প্রদর্শন বা বিক্রয় করা।
বিষয়শ্রেণী:

    পেশাভিত্তিক গোষ্ঠী


	