
তিস্তা নদী (টেমপ্লেট:Lang-ne) ভারতের সিকিম ও পশ্চিমবঙ্গ রাজ্য ও বাংলাদেশের মধ্যে দিয়ে প্রবাহিত একটি নদী। তিস্তা সিকিম ও পশ্চিমবঙ্গের জলপাইগুড়ি বিভাগের প্রধান নদী। একে সিকিম ও উত্তরবঙ্গের জীবনরেখাও বলা হয়। সিকিম ও পশ্চিমবঙ্গের উপর দিয়ে প্রবাহিত হওয়ার পর বাংলাদেশে প্রবেশ করে তিস্তা ব্রহ্মপুত্র নদের সঙ্গে মিলিত হয়েছে।[১]

হিন্দু পুরাণ অনুসারে এটি দেবী পার্বতীর স্তন থেকে উৎপন্ন হয়েছে। প্রকৃতপক্ষে নদীটির বাংলা নাম তিস্তা এসেছে ‘ত্রি-সে্রাতা’ বা ‘তিন প্রবাহ’ থেকে। সিকিম হিমালয়ের ৭,২০০ মিটার উচ্চতায় অবস্থিত চিতামু হ্রদ থেকে এই নদীটি সৃষ্টি হয়েছে। এটি দার্জিলিং -এ অবস্থিত শিভক গোলা নামে পরিচিত একটি গিরিসঙ্কটের মধ্য দিয়ে প্রবাহিত হয়েছে। দার্জিলিং পাহাড়ে তিস্তা একটি বন্য নদী এবং এর উপত্যকা ঘনবনে আচ্ছাদিত। পার্বত্য এলাকায় এর নিষ্পাশন এলাকার পরিমাণ মাত্র ১২,৫০০ বর্গ কিলোমিটার। পার্বত্য এলাকা থেকে প্রথমে প্রবাহটি দার্জিলিং সমভূমিতে নেমে আসে এবং পরে পশ্চিমবঙ্গের (ভারত) দুয়ার সমভূমিতে প্রবেশ করে। নদীটি নিলফামারী জেলার খড়িবাড়ি সীমান্ত এলাকা দিয়ে বাংলাদেশে প্রবেশ করেছে।

অষ্টাদশ শতকের প্রায় শেষ পর্যন্ত এই ধারাটি বিভিন্ন নদীপ্রবাহের মাধ্যমে গঙ্গা নদীতে প্রবাহিত হতো। ১৭৮৭ সালের অতিবৃষ্টি একটি ব্যাপক বন্যার সৃষ্টি করেছিল এবং সেই সময় নদীটি গতিপথ পরিবর্তন করে লালমনিরহাট, রংপুর, কুড়িগ্রাম এবং গাইবান্ধা জেলার মধ্যদিয়ে প্রবাহিত হয়ে চিলমারী নদীবন্দরের দক্ষিণে ব্রহ্মপুত্র নদে পতিত হয়। তিস্তা নদীর সর্বমোট দৈর্ঘ্য ৩১৫ কিমি, তার মধ্যে ১১৫ কিমি বাংলাদেশ ভূখণ্ডে অবস্থিত।

তিস্তার মাসিক গড় পানি অপসারণের পরিমাণ ২,৪৩০ কিউমেক। তিস্তা একসময় করতোয়া নদীর মাধ্যমে গঙ্গার সঙ্গে সংযুক্ত ছিল এবং এর অংশবিশেষ এখনও বুড়ি তিস্তা নামে পরিচিত।
সূচিপত্র
 [আড়ালে রাখো] 

    ১ প্রবাহপথ
    ২ ভূগোল
    ৩ নদীপথ পরিবর্তন
    ৪ তথ্যসূত্র
    ৫ See also

[সম্পাদনা] প্রবাহপথ

তিস্তা নদীর উৎস উত্তর সিকিমের হিমালয় পর্বতমালার ৫,৩৩০ মিটার ( ফুট)টেমপ্লেট:Convert/test/Aon উচ্চতায় অবস্থিত সো লামো হ্রদে।[২] হ্রদটি শেসচেনের কাছে ডোংখা গিরিপথের উত্তরে অবস্থিত।[৩]

তিস্তা নদী ছাঙ্গু, ইউমথাং ও ডোংকিয়া লা পর্বতশ্রেণী থেকে উৎপন্ন ছোট ছোট নদীর জলে পুষ্ট। সিকিমের রংপো ও পশ্চিমবঙ্গের তিস্তাবাজার শহরের মাঝের অংশে তিস্তাই উভয় রাজ্যের সীমানা নির্দেশ করছে। তিস্তা সেতুর (যে সেতুটি দার্জিলিং ও কালিম্পং শহরের মধ্যে যোগাযোগ রক্ষা করে) ঠিক আগে তিস্তা তার প্রধান উপনদী রঙ্গিতের সঙ্গে মিলিত হয়েছে। এখান থেকে তিস্তার গতি দক্ষিণমুখী। শিলিগুড়ি শহর থেকে ২২ কিলোমিটার দূরে সেবকের করোনেশন সেতু পেরিয়ে তিস্তা পশ্চিমবঙ্গের সমভূমি অঞ্চলে প্রবেশ করেছে। তারপর পশ্চিমবঙ্গের জলপাইগুড়ি জেলা ও বাংলাদেশের রংপুর জেলার মধ্যে দিয়ে প্রবাহিত হয়ে তিস্তা মিশেছে ব্রহ্মপুত্রে।
[সম্পাদনা] ভূগোল
গ্যাংটকের পথে তিস্তা

সিকিমের মধ্যে দিয়ে প্রবাহিত হওয়ার সময় তিস্তা নদী অনেকগুলি গিরিখাত সৃষ্টি করেছে। তিস্তার পথে নানা ধরনের বনভূমি দেখা যায়। নিম্ন অববাহিকায় ক্রান্তীয় পর্ণমোচী ও গুল্ম শ্রেণীর গাছপালা বেশি চোখে পড়ে। উচ্চ অববাহিকায় দেখা যায় আল্পীয় বনভূমি। নদী উপত্যকায় প্রচুর সাদা বালি পাওয়া যায়, যা এখানকার নির্মাণশিল্পের একটি প্রধান কাঁচামাল। নদীর জলে বড় বড় বোল্ডার দেখা যায় বলে তিস্তার‌্যাফটিং অভিযাত্রীদের কাছে এক আদর্শ নদী।

রংপো ও লোহাপুল শহরের কাছে তিস্তার বেশ খরস্রোতা। এখানে হোয়াইট রিভার র‌্যাফটিং খুব জনপ্রিয়। তিস্তাবাজার ও মেল্লি শহরের কাছে গ্রুপ র‌্যাফটিং-এর ব্যবস্থা রয়েছে। তিস্তা শান্তদর্শন নদী হলেও, নদীর গভীরের জল বেশ খরস্রোতা। ১৯১৫ সালে দার্জিলিঙের মিউনিসিপ্যাল ইঞ্জিনিয়ার জি. পি. রবার্টসন নদী সমীক্ষা করতে এসে নৌকার নিয়ন্ত্রণ হারিয়ে জলে ডুবে মারা যান। নৌকাটি একটি নিমজ্জিত বোল্ডারে ধাক্কা খেয়ে এক ঘূর্ণির মধ্যে পড়ে যায়। যাত্রীদের কোনো খোঁজই পাওয়া যায়নি।

বর্ষাকালে তিস্তায় দুকুল ছাপিয়ে বন্যা হয়। এই সময় তিস্তার আশেপাশের পাহাড়ে ধস নামতেও দেখা যায়।
তিস্তার পার্বত্য অববাহিকা।
[সম্পাদনা] নদীপথ পরিবর্তন

১৫০০ সালের পর থেকে বাংলার অনেক নদীর নদীখাতই ভৌগোলিক কারণে পরিবর্তিত হয়েছে। তিস্তা নদীর তাদের মধ্যে একটি।[৪]

তিস্তা নদী আগে জলপাইগুড়ির দক্ষিণে তিনটি ধারায় প্রবাহিত হত: পূর্বে করতোয়া, পশ্চিমে পুনর্ভবা ও মধ্যে আত্রাই। সম্ভবত এই তিনটি ধারার অনুষঙ্গেই ত্রিস্রোতা নামটি এসেছিল, যেটি কালক্রমে বিকৃত হয়ে দাঁড়ায় তিস্তা। তিনটি ধারার মধ্যে পুনর্ভবা মহানন্দায় মিশত। আত্রাই চলন বিলের উপর দিয়ে প্রবাহিত হয়ে করতোয়ায় মিশত। তারপর আত্রাই-করতোয়ার যুগ্মধারাটি জাফরগঞ্জের কাছে মিশত পদ্মায়। ১৭৮৭ সালের এক বিধ্বংসী পর তিস্তা তার পুরনো খাত পরিবর্তন করে দক্ষিণ-পূর্ব দিকে প্রবাহিত হয়ে ব্রহ্মপুত্র নদে গিয়ে মেশে।[৪]

রেনেলের মানচিত্রে (১৭৬৪-১৭৭৭) দেখা যায় তিস্তা উত্তরবঙ্গের একাধিক শাখায় (পুনর্ভবা, আত্রাই, করতোয়া ইত্যাদি) প্রবাহিত হত। সবকটি ধারা উত্তরবঙ্গের এখনকার পশ্চিমতম নদী মহানন্দায় মিশত। তারপর হুরসাগর নাম নিয়ে অধুনা গোয়ালন্দের কাছে জাফরগঞ্জে পদ্মায় মিশত। হুরসাগর নদীটি এখনও আছে। তবে পদ্মার বদলে এটি এখন মেশে যমুনা নদীতে।






তাপ্তি নদী (গুজরাটি: તાપ્તી, হিন্দি: ताप्ती; আদিনাম তাপী নদী, সংস্কৃত: तापी) মধ্য ভারতের একটি নদী। ৭২৪ কিলোমিটার দীর্ঘ এই নদীটি উপদ্বীপীয় ভারতের অন্যতম প্রধান নদী। এই অঞ্চলে যে তিনটি মাত্র পশ্চিমবাহিনী নদী আছে, তাপ্তি তার মধ্যে অন্যতম (অন্য নদীদুটি হল নর্মদা ও মাহি নদী।

তাপ্তি নদীর উৎস দক্ষিণ মধ্যপ্রদেশের সাতপুরা পর্বতশ্রেণীর পূর্বভাগে। অতঃপর এই নদী পশ্চিমমুখে প্রবাহিত হয়ে মধ্যপ্রদেশের নিমার অঞ্চল, মহারাষ্ট্র রাজ্যের খান্দেশ ও পূর্ব বিদর্ভ অঞ্চলের উপর দিয়ে প্রবাহিত হয়ে দাক্ষিণাত্য মালভূমির উত্তর-পশ্চিম কোণ ঘেঁষে দক্ষিণ গুজরাটের সুরাট জেলায় সুরাট বন্দরনগরীর নিকট আরব সাগরের খাম্বাত উপসাগরে পতিত হয়েছে। সমান্তরালভাবে প্রবাহিত নর্মদা নদীর সঙ্গে এই নদী উত্তর ও দক্ষিণ ভারতের সীমা নির্দেশ করে। গুজরাট ও মহারাষ্ট্রের সীমানার কাছে তাপ্তি নদীর দক্ষিণে সহ্যাদ্রি বা পশ্চিমঘাট পর্বতমালার উৎস।





তারিম নদী (উইগুর ভাষায়: تارىم دەرياسى) উত্তর-পশ্চিম চীনের শিঞ্চিয়াং উইগুর স্বায়ত্বশাসিত অঞ্চলের প্রধান নদী। নদীটি ভারতের উত্তরতম প্রান্তে কারাকোরাম পর্বতমালায় উৎপত্তিলাভ করেছে এবং শাচে নামে উত্তর দিকে প্রবাহিত হয়েছে। কিছু পরে এটি হোতান নদীর সাথে মিলিত হয়েছে এবং পূর্বে ও দক্ষিণ-পূর্বে তাকলা মাকান মরুভূমির মধ্য দিয়ে প্রবাহিত হয়েছে। শেষ পর্যন্ত এটি আলতুন শান পর্বতশ্রেণীর উত্তর পাদদেশে লোপ নুর নামের একটি পরিবর্তনশীল হ্রদ ও জলাভূমি-পূর্ণ অঞ্চলে গিয়ে শেষ হয়েছে। শাচে নদীকে গণনায় ধরে তারিম নদীর মোট দৈর্ঘ্য প্রায় ২০০০ কিলোমিটার। নদীটির তীরে অনেকগুলি ছোট ছোট লোকালয় আছে।





তিতিকাকা (Titicaca) পূর্ব-মধ্য দক্ষিণ আমেরিকার একটি হ্রদ। এটি বিশ্বের সর্বোচ্চ হ্রদ। সমুদ্রসমতল থেকে এর উচ্চতা ৩৮১০ মিটার। হ্রদটি দক্ষিণ-পূর্ব পেরু থেকে পশ্চিম বলিভিয়ায় বিস্তৃত। এর দৈর্ঘ্য ১৯৬ কিমি ও গড় প্রস্থ ৫৬ কিমি। হ্রদটির আশেপাশের এলাকায় প্রাচীন আদিবাসী আমেরিকানদের সভ্যতা ছিল। এগুলিতে ইনকা পর্বের অনেক স্থাপত্যের নিদর্শন দেখতে পাওয়া যায়।





ঢাকা (বাংলাদেশ) শহরের সীমানা দিয়ে বয়ে যাওয়া ৪টি নদীর মধ্যে ১টি হচ্ছে - তুরাগ নদী।





তুরিন (পিয়েদমন্তীয় ভাষায়: Turin ত্যুরিন্‌; ইতালীয় ভাষায়: Torino তোরিনো) ইতালির উত্তর-পূর্বাঞ্চলে অবস্থিত একটি অন্যতম বৃহৎ শহর। শহরটি উত্তর ইতালির ব্যবসায়িক এবং সাংস্কৃতিক প্রাণকেন্দ্র। শহরের ১৫শ শতাব্দির স্যান গিওভান্নি বাতিস্তা ক্যাথিড্রালটি তুরিনের অন্যতম গণস্থাপত্য। শহরের অধিকাংশ স্থাপত্য গুয়ারিনো গুয়ারিনি এবং ফিলিপ্পো জুভারা কর্তৃক কৃত। ক্যাথিড্রালের পবিত্র কাফন চ্যাপেলে রক্ষিত তুরিনের কাফন পৃথিবীবিখ্যাত এক টুকরো কাফন, রোমান ক্যাথলিকরা বিশ্বাস করেন, এই কাফনেই যিশুখ্রিস্টকে মোড়ানো হয়েছিল।






ত্যাডং নদী (ইংরেজি ভাষায়: Taedong River, হানগুল: 대동강/হানজা: 大同江) উত্তর কোরিয়ার একটি বড় নদী। দেশের উত্তরের রানগ্রিম পর্বত থেকে এই নদীর উৎপত্তি। এটি পরে নামফোর দক্ষিণপশ্চিমে কোরিয়া উপসাগর প্রবাহিত হয়।





তিন নদীর সঙ্গমস্থল বা মিলনবিন্দু। ভারতের এলাহাবাদে গঙ্গা, যমুনা ও সরস্বতীভনদীর মিলনস্থলটি হিন্দু ধর্ম অনুসারীদের তীর্থস্থান হিসাবে পরিচিত। এটিকে ত্রিবেণীসঙ্গম বলা হয়।





থিংভাৎলাভাত্‌ন হ্রদ (আইসল্যান্ডীয় ভাষায়: Thingvallavatn) দক্ষিণ-পশ্চিম আইসল্যান্ডে, রেইকাভিক থেকে ৩২ কিলোমিটার পূর্বে অবস্থিত একটি হ্রদ। এটির দৈর্ঘ্য ১৪ কিমি, সর্বোচ্চ প্রস্থ ১০ কিমি এবং সর্বোচ্চ গভীরতা ১১৪ মিটার। ৮২ বর্গ কিলোমিটার আয়তনবিশিষ্ট থিংভাৎলাভাত্‌ন আইসল্যান্ডের বৃহত্তম হ্রদ। এখানে অনেকেই ট্রাউট ও চার মাছ ধরতে আসেন। হ্রদটির পানি দক্ষিণে সগ নদী ও সেখান থেকে ওলফুসাও নদীর মাধ্যমে আটলান্টিক মহাসাগরে পড়েছে। হ্রদের উত্তর তীরে ঐতিহাসিক থিংভেৎলির অবস্থিত, যেখানে আইসল্যান্ডের প্রাচীন আইনসভা আলথিং বসত। ১৯২৮ সাল থেকে হ্রদটি একটি জাতীয় উদ্যানের অংশ।

হ্রদটির ভূ-গঠন আইসল্যান্ডের আগ্নেয় উৎসের সাক্ষ্য দেয়। হ্রদটির চারপাশের ভূমিতে অনেক ফাটল আছে (যাদের মধ্যে আলমান্নায়া বৃহত্তম) যা থেকে বোঝা যায় এখানে আমেরিকা ও ইউরোপের টেকটনিক প্লেটগুলি পরস্পরের সাথে সংঘর্ষে লিপ্ত।





থিয়ৌর্সাও নদী (আইসল্যান্ডীয় ভাষায়: Þjórsá) আইসল্যান্ডের দীর্ঘতম নদী। এটি কেন্দ্রীয় মালভূমিতে হফ্‌স হিমবাহের উত্তর-পূর্বে উৎপত্তিলাভ করে দক্ষিণ-পশ্চিমে ২৩০ কিলোমিটার প্রবাহিত অয়ে সেলফস-এর দক্ষিণ-পূর্বে আটলান্টিক মহাসাগরে পতিত হয়েছে। থিয়ৌর্সাও নদী এবং এর বৃহত্তম উপনদী থুংগনা নদী ভাত্‌না, হফ্‌স এবং আরও অনেকগুলি ছোট ছোট হিমবাহের বরফগলা পানি বহন করে নিয়ে আসে এবং প্রায় ৭,৫৩০ বর্গ কিলোমিটার আয়তনের অববাহিকা এলাকা বিধৌত করে। এই নদীবিধৌত এলাকার নিম্ন তৃতীয়াংশেই আইসল্যান্ডের সবচেয়ে নিবিড় খামার এলাকা অবস্থিত। দক্ষিণ-পশ্চিমের জনবহুল অঞ্চলে অবস্থিত বলে এবং আকারে বড় বলে অন্য যেকোন নদীর তুলনায় থিয়ৌর্সাও নদী থেকেই সবচেয়ে বেশি জলবিদ্যুৎ উৎপাদন করা হয়।

আইসল্যান্ডকে বেষ্টনকারী মহাসড়ক খ্‌রিংভেগুর (hringvegur) সেলফস ও খেল্লা শহরের কাছে একটি সেতুর মাধ্যমে নদীটি অতিক্রম করেছে।





দানিউব (জার্মান ভাষায়: Donau ডোনাউ; স্লোভাক ভাষায়: Dunaj দুনাই; হাঙ্গেরীয় ভাষায়: Duna দুন; ক্রোয়েশীয়: Dunav দুনাভ়্‌; সার্বীয় ভাষায়: Дунав দুনাভ়্‌; রোমানীয় ভাষায়: Dunărea দুন্যরেয়া; বুলগেরীয় ভাষায়: Дунав দুনাভ়্‌, ইউক্রেনীয় ভাষায়: Дунай দুনাই) ইউরোপের দ্বিতীয় দীর্ঘতম নদী। এটি ইউরোপ মহাদেশের অন্যতম প্রধান পরিবহন পথ। ইউরোপের প্রধান নদীগুলির মধ্যে কেবল দানিউবই পূর্ব-পশ্চিমে প্রবাহিত হয়। জার্মানির শ্‌ভার্ৎসভাল্ড (জার্মান ভাষায়: Schwarzwald শ্‌ভ়াৎস্‌ভ়াল্ট্‌ অর্থাৎ "কৃষ্ণবন") বা ব্ল্যাক ফরেস্ট অঞ্চলে এর উৎপত্তি। সেখান থেকে এটি পূর্বদিকে প্রায় ২৮৫০ কিমি প্রবাহিত হয়ে রুমানিয়ার উপকূলে কৃষ্ণ সাগরে পতিত হয়েছে। রুমানিয়ায় নদীর মোহনা থেকে জার্মানির উল্‌ম (জার্মান ভাষায়: Ulm উল্‌ম্‌) শহর পর্যন্ত প্রায় ২৬০০ কিমি পর্যন্ত নদীটি নৌপরিবহনের জন্য অনুকূল। দানিউবের প্রায় ৩০০-র মত উপনদী আছে, এদের মধ্যে ৬০টি নৌপরিবহনের অনুকূল। দানিউব নদীর উপত্যকার আয়তন প্রায় ৭৭৭,০০০ বর্গ কিমি এবং এই উপত্যকা জার্মানি, অস্ট্রিয়া, স্লোভাকিয়া, হাঙ্গেরি, সার্বিয়া, ক্রোয়েশিয়া, বসনিয়া ও হার্জেগোভিনা, স্লোভেনিয়া, রোমানিয়া, বুলগেরিয়া, ও ইউক্রেনে বিস্তৃত। এই নদীর উপর অবস্থিত গুরুত্বপূর্ন শহরগুলির মধ্যে আছে জার্মানির উল্‌ম, রেগেন্সবুর্গ ও পাসাউ; অস্ট্রিয়ার লিন্‌ৎস ও রাজধানী ভিয়েনা; স্লোভাকিয়ার রাজধানী ব্রাতিস্লাভা; হাঙ্গেরির রাজধানী বুদাপেশ্‌ৎ; সার্বিয়ার রাজধানী বেলগ্রেড এবং রুমানিয়ার গালাতি ও ব্রাইলা। দানিউব নদী খালের মাধ্যমে মাইন, রাইন ও ওডার নদীর সাথে যুক্ত এবং এর ফলে কৃষ্ণ সাগর ও উত্তর সাগরের মধ্যে বাণিজ্যিক যোগসূত্র স্থাপিত হয়েছে। লিন্‌ৎস ও ভিয়েনার মধ্যবর্তী দানিউব উপত্যকা এর প্রাকৃতিক সৌন্দর্যের জন্য বিখ্যাত।





গঙ্গার শাখা হুগলীর উপনদী দামোদর। দামোদর নদ নামে খ্যাত।

    উৎস: ভারতের ঝাড়খণ্ড রাজ্যের ছোটনাগপুর মালভূমিতে, পালামৌ জেলার টোরির নিকট উচ্চগিরি শৃঙ্গ।
    মোহনা: কলকাতার ৫০কি.মি. দক্ষিণে হুগলী নদীতে সঙ্গম।
    দৈর্ঘ্য: ৫৯২ কি.মি.

[সম্পাদনা] উপনদী

বরাকর, কোনার, উশ্রী, বোকারো (নদী) ইত্যাদি।
[সম্পাদনা] অববাহিকা

সর্পিল গতিতে বয়ে চলা দামোদরের ২৪,২৩৫ বর্গ কি.মি. বিস্তীর্ণ অববাহিকা ভারতের ঝাড়খণ্ড রাজ্যের পালামৌ, হাজারীবাগ, কোডার্মা, গিরিডি, ধানবাদ, বোকারো, চাতরা জেলা, এবং পশ্চিমবঙ্গ রাজ্যের বর্ধমান ও হুগলী জেলার অধিকাংশ জুড়ে বিস্তৃত। এছাড়া ঝাড়খণ্ডের পালামৌ, রাঁচি, লোহারডগা, ও দুমকা জেলা এবং পশ্চিমবঙ্গের বাঁকুড়া, পুরুলিয়া ও হাওড়া জেলার স্বল্প কিছু অংশও দামোদর উপত্যকার অংশ।
[সম্পাদনা] বাংলার দুঃখ

প্রতি বর্ষায় দামোদরের বন্যায় অনেক প্রাণ ও সম্পত্তি হানির কারণে দামোদর নদ "বাংলার দুঃখ" নামে আখ্যায়িত।
[আড়াল করো]
প্র • আ • স
বাংলার নদী
উত্তর পশ্চিমবঙ্গ
উত্তর বাংলাদেশ 	
আত্রাই নদী · বাঙালি নদী · বড়াল নদী · ধরলা নদী · দীপা নদী · গুমানি নদী · জলধাকা নদী · করতোয়া নদী · মহানন্দা নদী · পুনর্ভবা · রায়ডাক নদী · রঙ্গীত নদী · তিস্তা নদী · তোর্সা নদী
মধ্য বাংলাদেশ 	
বংশী নদী · বুড়িগঙ্গা নদী · ধলেশ্বরী নদী · Gorai-Madhumati · যমুনা নদী  · Louhajang · পদ্মা নদী · Shitalakhya · Turag
দক্ষিণ বাংলাদেশ 	
হালদা নদী · কর্ণফুলি নদী · নাফ নদী
দক্ষিণ-পশ্চিম পশ্চিমবঙ্গ 	
অজয় নদ · বরাকর নদী · দামোদর নদ · দ্বারকেশ্বর নদ · কংসাবতী নদী · ময়ুরাক্ষী নদী · মুন্ডেশ্বরী নদী · রূপনারায়াণ নদী · শিলাই নদী · সুবর্ণরেখা নদী · কেলেঘাই নদী · হলদি নদী · ব্রাহ্মণী নদী · দ্বারকা নদ
গাঙ্গেয় ব-দ্বীপ
গাঙ্গেয় পশ্চিমবঙ্গ 	
আদি গঙ্গা · বুড়ো গৌরাঙ্গ নদী · চুর্নী নদী · ভাগীরথী নদী · ভাগীরথী-হুগলি · হুগলি নদী · ইছামতি নদী · জলঙ্গী নদী · পাসুর নদী · সরস্বতী নদী · বিদ্যাধরী নদী
আসাম
মেঘালয়
ত্রিপুরা 	
বড়াক নদী · ব্রহ্মপুত্র নদী · ফেণী নদী · কংসা নদী · কুশিয়ারা নদী · মানু নদী · মেঘনা নদী · মুহুরী নদী · সোমেশ্বরী নদী · সুরমা নদী · সুরমা-মেঘনা নদী · তিতাস নদী · হাওড়া নদী · গুমতী নদী · খাওয়িস নদী
অন্যান্য প্রসঙ্গ 	
বিল · নৌকা · চলনবিল · গঙ্গা · হাওর ·  · বাংলাদেশের নদীর তালিকা · ভারতের নদীর তালিকা · বাংলার নদীর তালিকা · পশ্চিমবঙ্গের নদীর তালিকা ·
এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।
বিষয়শ্রেণীসমূহ:

    অসম্পূর্ণ
    পশ্চিমবঙ্গের ভূগোল
    পশ্চিমবঙ্গের নদী
    ভারতের নদী





দামোদর ভ্যালি কর্পোরেশন (সংক্ষেপে ডিভিসি) স্বাধীন ভারতের প্রথম বহুমুখী নদী উপত্যকা প্রকল্প। ১৯৪৮ সালের ৭ জুলাই ভারতীয় গণপরিষদের একটি আইন বলে (Act No. XIV of 1948) এই কর্পোরেশন স্থাপিত হয়।[১] মার্কিন যুক্তরাষ্ট্রের টেনেসি ভ্যালি অথরিটির আদলে দামোদর ভ্যালি কর্পোরেশন গড়ে ওঠে। ভারতের তৎকালীন প্রধানমন্ত্রী জওহরলাল নেহেরু, পশ্চিমবঙ্গের তৎকালীন মুখ্যমন্ত্রী ডাঃ বিধানচন্দ্র রায় ও বিহারের তৎকালীন মুখ্যমন্ত্রী শ্রীকৃষ্ণ সিনহার ব্যক্তিগত উদ্যোগে এই প্রকল্প গড়ে উঠেছিল।

প্রথম দিকে ডিভিসির মূল উদ্দেশ্য ছিল বন্যা নিয়ন্ত্রণ, সেচ, বিদ্যুৎ উৎপাদন ও সরবরাহ, পরিবেশ সংরক্ষণ, বনসৃজন এবং ডিভিসি প্রকল্পের আওতাধীন অঞ্চলে বসবাসকারী মানুষদের আর্থ-সামাজিক উন্নতি। বিগত কয়েক দশকে বিদ্যুৎ উৎপাদন ডিভিসিতে অত্যধিক গুরুত্ব পেলেও বন্যা নিয়ন্ত্রণ ও সেচব্যবস্থায় এই সংস্থার গুরুত্বপূর্ণ অবদানের কথাও অনস্বীকার্য।

১৯৫৩ সালে প্রকল্পের অধীনে তিলাইয়াতে দামোদর নদের উপনদী বরাকর নদের উপর একটি বাঁধ নির্মাণ করা হয়। ১৯৫৫ সালে কোনারে দামোদরের অপর উপনদী কোনার নদের উপর দ্বিতীয় বাঁধটি নির্মিত হয়। ১৯৫৭ সালে মাইথনে বরাকর নদের উপর এবং ১৯৫৯ সালে পাঞ্চেতে দামোদর নদের উপর আরও দুটি বাঁধ নির্মিত হয়। শেষোক্ত দুটি বাঁধই দুই নদীর মিলনস্থল থেকে মোটামুটি আট কিলোমিটার উজানে নির্মিত হয়েছিল। এই চারটি বাঁধই ডিভিসির নিয়ন্ত্রণাধীন প্রধান বাঁধ। ১৯৫৫ সালে দুর্গাপুরে দামোদর নদের উপর নির্মিত হয় দুর্গাপুর বাঁধ। এই বাঁধ থেকে নদীর দুই ধারে অবস্থিত অন্যান্য খাল ও নদীগুলিতে জল সরবরাহ করা হয়ে থাকে।[২][৩] ১৯৭৮ সালে বিহার সরকার (তখনও ঝাড়খণ্ড রাজ্য গঠিত হয়নি) ডিভিসির নিয়ন্ত্রণের বাইরে তেনুঘাটে একটি বাঁধ নির্মাণ করেছিলেন।[৪]

তিলাইয়া, মাইথন ও পাঞ্চেতে জলবিদ্যুৎ উৎপাদন কেন্দ্র রয়েছে। মাইথন ভারতের প্রথম ভূগর্ভস্থ জলবিদ্যুৎ উৎপাদন কেন্দ্র।[৫] এছাড়া বোকারো, চন্দ্রপুরা, দুর্গাপুর ও মেজিয়ায় ডিভিসির তাপবিদ্যুৎ উৎপাদন কেন্দ্র রয়েছে।

উচ্চ দামোদর উপত্যকায় অবস্থিত ঝাড়খণ্ডের হাজারিবাগ, কোডারমা, গিরিডি, ছাতরা, ধানবাদ ও বোকারো জেলার সম্পূর্ণাংশ ও পালামৌ, রাঁচি, লোহারদাগা ও দুমকা জেলার কিয়দংশ এবং নিম্ন দামোদর উপত্যকায় অবস্থিত পশ্চিমবঙ্গের বর্ধমান ও হুগলি জেলার সম্পূর্ণাংশ ও পুরুলিয়া, বাঁকুড়া ও হাওড়া জেলার কিয়দংশ ডিভিসি প্রকল্পের আওতাধীন; এই সমগ্র অঞ্চলের আয়তন ২৪,২৩৫ বর্গকিলোমিটার।[৬]

দামোদর ভ্যালি কর্পোরেশনের প্রধান কার্যালয় কলকাতায় অবস্থিত।





দোরু নদীর গতিপথ
পর্তু শহরের কাছে দোরু নদীর মোহনা

দোরু নদী (পর্তুগিজ ভাষায়: Rio Douro রিউ দোরু; স্পেনীয় ভাষায়: El Duero এল দুয়েরো; লাতিন ভাষায়: Durius flumen দুরিয়ুস ফ্লুমেন) আইবেরীয় উপদ্বীপের একটি নদী। এটি উত্তর-মধ্য স্পেনের সোরিয়া প্রদেশে উৎপত্তিলাভ করে ৮৯৫ কিমি পাড়ি দিয়ে পর্তুগালের পোর্তু শহরের কাছে আটলান্টিক মহাসাগরে পতিত হয়েছে। এটি স্পেন থেকে পশ্চিম দিকে শুরু করে পর্তুগাল সীমান্তে এসে দক্ষিণ-পশ্চিমে কিছুদূর অগ্রসর হয়েছে ও পর্তুগাল-স্পেন সীমান্তের কিয়দংশ (১০০ কিমি) গঠন করেছে। এরপর পর্তুগালে প্রবেশ করে আবার মোহনা পর্যন্ত পশ্চিমে প্রবাহিত হয়েছে। এর পর্তুগাল অংশে নৌপরিবহন সম্ভব কিন্তু খরস্রোতা ঢাল ও সাময়িক বন্যার জন্য ব্যহত হয়। এর মোহনায় বালুর চরের কেবল অগভীর পানির নৌযান নদীতে প্রবেশ করতে পারে। কিন্তু নৌপর্যটন নয়, বরং স্পেনের সেচকাজে ও পর্তুগালের জলবিদ্যুৎ প্রকল্পে নদীটির গুরুত্ব বেশি।
বিষয়শ্রেণীসমূহ:

    পর্তুগালের নদী
    স্পেনের নদী






দ্বারকা বা বাবলা একটি সংকীর্ণ নদ। এর উৎস ঝাড়খণ্ড রাজ্যের রামগড় পাহাড়ে। বীরভূম জেলার মহম্মদবাজারের কাছে এটি পশ্চিমবঙ্গে প্রবাশ করেছে। তারপর ময়ূরেশ্বর ও রামপুরহাট অঞ্চলের উপর দিয়ে প্রবাহিত হয়ে এটি প্রবেশ করেছে মুর্শিদাবাদ জেলায়। এই জেলার সাঁকোঘাট গ্রামের কাছে এই নদ ব্রাহ্মণী নদীর সঙ্গে মিলিত হয়েছে। বামিনী, কুলিয়া, ঘাড়মোড়া, চিলা ইত্যাদি কয়েকটি ছোট নদী এর উপনদী।

অতীতে এই নদ যথেষ্ট বেগবান ছিল বলে অনুমান। বাংলার প্রসিদ্ধ তীর্থ তারাপীঠ এই নদীর তীরেই অবস্থিত।
[সম্পাদনা] তথ্যসূত্র

বাংলার নদনদী, দিলীপকুমার বন্দ্যোপাধ্যায়, দে’জ পাবলিশিং, কলকাতা, ২০০৭
এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।
[আড়াল করো]
প্র • আ • স
বাংলার নদী
উত্তর পশ্চিমবঙ্গ
উত্তর বাংলাদেশ 	
আত্রাই নদী · বাঙালি নদী · বড়াল নদী · ধরলা নদী · দীপা নদী · গুমানি নদী · জলধাকা নদী · করতোয়া নদী · মহানন্দা নদী · পুনর্ভবা · রায়ডাক নদী · রঙ্গীত নদী · তিস্তা নদী · তোর্সা নদী
মধ্য বাংলাদেশ 	
বংশী নদী · বুড়িগঙ্গা নদী · ধলেশ্বরী নদী · Gorai-Madhumati · যমুনা নদী  · Louhajang · পদ্মা নদী · Shitalakhya · Turag
দক্ষিণ বাংলাদেশ 	
হালদা নদী · কর্ণফুলি নদী · নাফ নদী
দক্ষিণ-পশ্চিম পশ্চিমবঙ্গ 	
অজয় নদ · বরাকর নদী · দামোদর নদ · দ্বারকেশ্বর নদ · কংসাবতী নদী · ময়ুরাক্ষী নদী · মুন্ডেশ্বরী নদী · রূপনারায়াণ নদী · শিলাই নদী · সুবর্ণরেখা নদী · কেলেঘাই নদী · হলদি নদী · ব্রাহ্মণী নদী · দ্বারকা নদ
গাঙ্গেয় ব-দ্বীপ
গাঙ্গেয় পশ্চিমবঙ্গ 	
আদি গঙ্গা · বুড়ো গৌরাঙ্গ নদী · চুর্নী নদী · ভাগীরথী নদী · ভাগীরথী-হুগলি · হুগলি নদী · ইছামতি নদী · জলঙ্গী নদী · পাসুর নদী · সরস্বতী নদী · বিদ্যাধরী নদী
আসাম
মেঘালয়
ত্রিপুরা 	
বড়াক নদী · ব্রহ্মপুত্র নদী · ফেণী নদী · কংসা নদী · কুশিয়ারা নদী · মানু নদী · মেঘনা নদী · মুহুরী নদী · সোমেশ্বরী নদী · সুরমা নদী · সুরমা-মেঘনা নদী · তিতাস নদী · হাওড়া নদী · গুমতী নদী · খাওয়িস নদী
অন্যান্য প্রসঙ্গ 	
বিল · নৌকা · চলনবিল · গঙ্গা · হাওর ·  · বাংলাদেশের নদীর তালিকা · ভারতের নদীর তালিকা · বাংলার নদীর তালিকা · পশ্চিমবঙ্গের নদীর তালিকা ·
বিষয়শ্রেণীসমূহ:

    অক্টোবর ২০১১ তারিখ থেকে উৎসবিহীন নিবন্ধ
    উৎসবিহীন নিবন্ধ
    অসম্পূর্ণ
    পশ্চিমবঙ্গের নদী
    বাংলার নদী





ধলেশ্বরী নদী
দেশ 	বাংলাদেশ
দৈর্ঘ্য 	
পতন স্থান 	শীতলক্ষা নদী
উৎস 	যমুনা নদী


ধলেশ্বরী নদী বাংলাদেশের মধ্যভাগে অবস্থিত একটি নদী। এটি যমুনা নদীর একটি শাখা। এর দৈর্ঘ্য ১৬০ কিলোমিটার।

টাঙ্গাইল জেলার উত্তর পশ্চিম প্রান্তে যমুনা নদী হতে ধলেশ্বরীর সূচনা। এটি এর পর দুই ভাগে ভাগ হয়ে যায় - উত্তরের অংশটি ধলেশ্বরী আর দক্ষিণের অংশটি কালীগঙ্গা নামে প্রবাহিত হয়। এই দুইটি শাখা নদী মানিকগঞ্জ জেলার কাছে মিলিত হয়, এবং সম্মিলিত এই ধারাটি ধলেশ্বরী নামে প্রবাহিত হয়ে নারায়ণগঞ্জ জেলার কাছে শীতলক্ষা নদীর সাথে মিলিত হয়ে পরবর্তীকালে মেঘনা নদীতে পতিত হয়।


ধলেশ্বরী বর্তমানে যমুনার শাখা, কিন্তু প্রাচীন কালে এটি সম্ভবত পদ্মা নদীর মূল ধারা ছিলো। ১৬০০ হতে ২০০০ সালের মধ্যে পদ্মার গতিপথ ব্যাপকভাবে পাল্টে গেছে। ধারণা করা হয়, কোনো সময়ে পদ্মার মূল ধারাটি রামপুর-বোয়ালিয়া এলাকা ও চলন বিল এর মধ্য দিয়ে প্রবাহিত হয়ে, পরে ধলেশ্বরী ও বুড়িগঙ্গা নদীর মাধ্যমে মেঘনায় গিয়ে পড়তো। ১৮শ শতকে পদ্মার নিম্ন প্রবাহটি ছিলো আরো দক্ষিণে। ১৯ শতকের মাঝামাঝি সময়ে মূল প্রবাহ ধলেশ্বরী হতে দক্ষিণের প্রবাহে, তথা কীর্তিনাশা নদীতে সরে যায়, যা বর্তমানে পদ্মার মূল গতিপথ। [১]






সুরমা নদী

নদী (সমার্থক শব্দ - তটিনী, তরঙ্গিনী, সরিৎ ইত্যাদি) সাধারণত মিঠাপানির একটি প্রাকৃতিক জলধারা যা মহাসাগর, হ্রদ, সাগর অথবা অন্য কোন নদীতে দিকে প্রবাহিত। মাঝে মাঝে অন্য কোন পানির উৎসের কাছে পৌছানোর আগেই নদী সম্পূর্ণ শুকিয়ে যেতে পারে। নদীকে তার গঠন অনুযায়ী শাখা নদী, উপ-নদী, প্রধান নদী, নদ ইত্যাদি নামে অভিহিত করা যায়। আবার ভৌগোলিক অঞ্চলভেদে ছোট নদীকে বিভিন্ন নামে ডাকা হয়।
সূচিপত্র
 [আড়ালে রাখো] 

    ১ নদ ও নদী
    ২ শাখা নদী, উপ-নদী
    ৩ বাংলাদেশের নদ-নদী
    ৪ জীবন ও জীবিকায় নদীর ভূমিকা
    ৫ যানবাহন
    ৬ সাহিত্য, চলচ্চিত্র, সঙ্গীতে নদী
    ৭ তথ্যসূত্র
    ৮ আরও পড়ুন

[সম্পাদনা] নদ ও নদী
গুয়াহাটির শুক্লেশ্বর ঘাট থেকে ব্ৰহ্মপুত্রের দৃশ্য

যে জলস্রোত কোন পর্ত, হ্রদ, প্রস্রবণ ইত্যাদি জলাধার হতে উৎপন্ন ও বিভিন্ন জনপদের উপর দিয়ে প্রবাহিত হয়ে অন্য কোন জলাশয়ে পতিত হয়, তাকে নদী বলে। যেমনঃ মেঘনা, যমুনা, কুশিয়ারা ইত্যাদি। যখন কোন নদী হতে কোন শাখা নদীর সৃষ্টি হয়না, তখন তাকে বলা হয় নদ। যেমনঃ কপোতাক্ষ, ব্রহ্মপুত্র, নীল নদ ইত্যাদি নদ। সুরমা, গঙ্গা, বুড়িগঙ্গা ইত্যাদি নদী।
[সম্পাদনা] শাখা নদী, উপ-নদী

প্রধান নদী সাধারণত নদী ব্যতিত অন্য কোন উৎস হতে সৃষ্টি হয়, যেমন পদ্মা গঙ্গোত্রী হিমবাহ হতে উৎপন্ন হয়েছে। শাখা নদী অন্য কোন নদী হতে উৎপন্ন হয়। যেমন বুড়িগঙ্গা ধলেশ্বরীর শাখা নদী। উপ-নদী সাধারণত অন্য কোন নদীতে গিয়ে মেশে, যেমন আত্রাই নদী। কোন প্রধান নদী অন্য নদীর উপ-নদীও হতে পারে। বাংলাদেশের বহ্মপুত্র, কিংবা আফ্রিকার নীল এক ধরণের নদ।
[সম্পাদনা] বাংলাদেশের নদ-নদী

বাংলাদেশে ছোট-বড় সাত শতাধিক নদী আছে। তন্মধ্যে কিছু নদী মৃতপ্রায়। বর্ষাকালে নদীগুলো বেশ সজীব, জীবন্ত ও প্রাণবন্ত হয়ে উঠে। তখন নদীর ভরাযৌবন দেখা যায়। পদ্মা, মেঘনা, যমুনা, কুশিয়ারা, শীতলক্ষ্যা, আড়িয়াল খাঁ, ব্রহ্মপুত্র, কর্ণফুলী ইত্যাদি এ দেশের প্রধান নদী।
[সম্পাদনা] জীবন ও জীবিকায় নদীর ভূমিকা

নদীকে ঘিরেই বিশ্বের প্রতিটি শহর, বন্দর, গঞ্জ, বাজার প্রভৃতি গড়ে উঠেছে। মালামাল পরিবহণ ও যোগাযোগের সহজ উপায় হলো নৌকা। মালামাল পরিবহণে খুবই স্বল্প খরচে নৌকার জুড়ি মেলা ভার। যিনি নৌকা চালান তিনি মাঝি হিসেবে চিহ্নিত। একসময় নৌকায় পাল তোলা থাকত। সময়ের বিবর্তনে এর স্থান দখল করেছে ইঞ্জিন চালিত নৌকা। মাঝ নদীতে জেলেরা উত্তাল তরঙ্গের সাথে যুদ্ধ করে মাছ আহরণ করে। নদী পাড়াপাড়ে ইজারাদার কর্তৃক কর হিসেবে অর্থ আদায় করতে দেখা যায়।
[সম্পাদনা] যানবাহন

নৌকা ও নদী - একে-অপরের পরিপূরক। নদীতে মূলতঃ নৌকা চললেও লঞ্চ, স্টিমার, স্পীডবোট, ট্রলার ইত্যাদির দেখা পাওয়া যায়।
[সম্পাদনা] সাহিত্য, চলচ্চিত্র, সঙ্গীতে নদী

বাংলা সাহিত্যে নদী গুরুত্বপূর্ স্থান দখল করে আছে। তন্মধ্যে মানিক বন্দ্যোপাধ্যায়-এর পদ্মা নদীর মাঝি অন্যতম। বাংলাদেশের চলচ্চিত্রে সুজন-সখী’র গান হিসেবে ‘সব সখীরে পাড় করিতে নেব আনা আনা, তোমার বেলা নেব সখী’ - প্রেমের গানটি তৎকালীন সময়ে সকলের মুখে মুখে ছিল। সঙ্গীত জগতে ‘নদী’ গুরুত্বপূর্ চরিত্র হিসেবে ঠাঁই পেয়েছে। মান্নাদে’র এ নদী এমন নদী; জগজিৎ সিংয়ের ‘নদীতে তুফান এলে বুক ভেঙ্গে যায়’ কিংবা আরতী মুখোপাধ্যায়ের ‘নদীর যেমন ঝরনা আছে, ঝরনারও নদী আছে’ ইত্যাদি অমর সঙ্গীত হিসেবে টিকে থাকবে আজীবন। এছাড়াও, মোহনায় এসে নদী পিছনের পথটাকি ভুলতে পারে - গানটি বেশ জনপ্রিয়।






নদীভাঙনের কবলে বাংলাদেশের দক্ষিণাঞ্চলের পদ্মা নদীসংলগ্ন মনপুরা চর

নদীভাঙন, এক প্রকার প্রাকৃতিক দুর্যোগ। নদীর সমুদ্রে গিয়ে পড়ার সময় সাধারণত সমুদ্রের কাছাকাছি হলে তীব্র গতিপ্রাপ্ত হয়। তখন পানির তীব্র তোড়ে নদীর পাড় ভাঙতে থাকে। নদীর পানির স্রোতে নদীর পাড় ভাঙার এই অবস্থাকে নদীভাঙন বলে।
সূচিপত্র
 [আড়ালে রাখো] 

    ১ বিবরণ
    ২ বাংলাদেশের নদীভাঙন
        ২.১ ভোলা
        ২.২ হাতিয়া
            ২.২.১ নিঝুম দ্বীপ
    ৩ তথ্যসূত্র
    ৪ বহিঃসংযোগ

[সম্পাদনা] বিবরণ

পানিচক্রের প্রভাবে পর্বতের গায়ে বরফ জমে, সেই বরফ গলা পানি পর্বতের গা থেকে নেমে আসে। এভাবে নদীর সৃষ্টি হয়। নদীর এই পানি সমুদ্রের দিকে ধাবিত হয়। সাধারণত সমুদ্রের কাছাকাছি অংশে নদীর পানি তীব্র গতিতে ছুটে চলে। এছাড়াও বর্ষা মৌসুমে উজানে তীব্র বৃষ্টিপাত হলেও নদীর পানি বেড়ে যায়। তখন নদীতে স্রোতও বেড়ে যায়। নদীর এই তীব্র স্রোত ভাটার দিকে চলার পাশাপাশি নদীর পাড় আঘাত করতে থাকে। পানির এই ক্রমাগত তীব্র আঘাতে নদীতীরবর্তী ভূভাগ ক্ষয় হতে থাকে। একসময় মাটি ক্ষয় হতে হতে যখন উপরের মাটির ভার সহ্য করতে পারে না, তখন উপরের অক্ষয় মাটিসহ নদীপাড়ের বিশাল অংশ বা চাড়া নদীর মধ্যে ভেঙে পড়ে। এসব কারণে ভাঙন এলাকায় নদীর পানি হয় গলিত মাটিপূর্ণ, ঘোলা।

আরো একটি কারণে এমনটা হতে পারে। সাধারণত নদী, তার পানির গতিপথে কোনো বাধা পেলে তাতে তীব্র আঘাত করে। নদী, গতিপথ বদলাবার সময় যেদিকে গতি বদলায়, সেদিকের পাড়ে বারবার তীব্রগতিতে আঘাত করতে থাকে। সাধারণত উপকূল এলাকা পলিগঠিত হওয়ায়, নরম পলিমাটির স্তর সেই আঘাত সহ্য করতে না পেরে ভেঙ্গে পড়ে। এভাবে নদী একদিকের পাড় ভাঙতে থাকলেও অপর দিক থেকে গতি বদলে নেয় বলে অপর দিকে গলিত পলিমাটি নিয়ে জমা করতে থাকে। তাই নদীভাঙনের মাধ্যমে নদীর একপাড় ভাঙে, আরেক পাড় গড়ে।
[সম্পাদনা] বাংলাদেশের নদীভাঙন

বাংলাদেশে, সাধারণত বর্ষাকালে উজানে প্রচুর বৃষ্টিপাতের দরুন নদীর পানি বেড়ে যায় এবং তা প্রচন্ড গতিতে সমুদ্রের দিকে ধাবিত হয়। এসময় উপকূলীয় অঞ্চলের নদীসংলগ্ন স্থলভাগে পানির তীব্র তোড়ে সৃষ্টি হয় নদীভাঙনের। বাংলাদেশে এটা স্বাভাবিক চিত্র হলেও সাম্প্রতিক গবেষণায় তা আর স্বাভাবিক বলে পরিগণিত হচ্ছে না। পানি উন্নয়ন বোর্ডের দেয়া তথ্যমতে, পদ্মা-ব্রহ্মপুত্র-মেঘনা অববাহিকার প্রায় ১,২০০ কিলোমিটার জুড়ে ভাঙন অব্যাহত আছে। আরও প্রায় ৫০০ কিলোমিটার এলাকায় নতুন করে ভাঙন দেখা দিতে পারে। এতে কৃষি জমির এক বিরাট অংশ নদীগর্ভে তলিয়ে যাবে।[১] অথচ এর বিপরীতে যে চর জেগে উঠছে, তা অপ্রতুল।[১]
[সম্পাদনা] ভোলা
উপগ্রহের তথ্যানুযায়ী তৈরি করা হাতিয়া ও ভোলার ভূমিগঠন ও ভাঙনের চিত্র

বাংলাদেশের পানি উন্নয়ন বোর্ডের সহযোগী প্রতিষ্ঠান সেন্টার ফর এনভায়রনমেন্টাল অ্যান্ড জিওগ্রাফিক্যাল ইনফরমেশন সার্ভিসেস (CEGIS) উপগ্রহের মাধ্যমে সংগৃহীত উপাত্ত বিশ্লেষণে বেরিয়ে এসেছে যে, ১৯৭৩-২০০৮ খ্রিস্টাব্দ পর্যন্ত ভোলার মূল ভূভাগ থেকে ২৪০ বর্গ কিলোমিটার জমি নদীগর্ভে বিলীন হয়ে গেছে। উপগ্রহচিত্রে দেখা যায় ভোলার উত্তর-পূর্ব দিকে ভাঙনের প্রবণতা বেশি। যদিও একই সময়ে ৭০ বর্গ কিলোমিটার নতুন চর ভোলার সঙ্গে যুক্ত হয়েছে, কিন্তু ভাঙনের তুলনায় তা যৎসামান্য। পানি উন্নয়ন বোর্ড থেকে জানা যায়, ২০০৪-২০০৮ -এই চার বছর ভাঙনের মাত্রা বেড়েছে, আর ২০০৯ খ্রিস্টাব্দে তা সর্বোচ্চ হয়েছে।[২]

কোপেনহেগেনে জলবায়ু বিষয়ক আন্তর্জাতিক সম্মেলনে (২০০৯) বাংলাদেশ সরকারের পক্ষ থেকে উপস্থাপিত প্রতিবেদনগুলির একটিতে জানানো হয়, বাংলাদেশ পানি উন্নয়ন বোর্ডের তথ্য অনুযায়ী পদ্মা-ব্রহ্মপুত্র-মেঘনা অববাহিকায় প্রায় ১,২০০ কিলোমিটার জুড়ে ভাঙন অব্যাহত আছে। এবং আরও প্রায় ৫০০ কিলোমিটার জুড়ে নতুন করে ভাঙন দেখা দিতে পারে।[২]

ভোলা সদর উপজেলার রাজাপুর ইউনিয়নেরর একটি অংশের নাম ঘর রাজাপুর, অন্য অংশটির নাম বাহির রাজাপুর। বাহির রাজাপুরে ৬ বছর আগেও (পরিপ্রেক্ষিত ২০০৯) ১৭টি গ্রাম ছিলো; ভাঙনের ফলে তা এসে ঠেকেছে মাত্র ৬টিতে। পাশাপাশি ২০০৯ সালে ভাঙন কবলিত ছিলো সীতারাম এবং উত্তর রামদাসপুর। মনপুরা উপজেলার স্থানীয় বাসিন্দাদের মতে বিগত ১৫ বছরের তুলনায় ২০০৯ সালের ভাঙনের হার বেশি (পরিপ্রেক্ষিত ২০০৯)।[২]
[সম্পাদনা] হাতিয়া

    সহায়ক নিবন্ধ: হাতিয়া উপজেলা

২০০৯ খ্রিস্টাব্দের প্রেক্ষাপটে হাতিয়ার উত্তর, উত্তর-পূর্ব ও উত্তর-পশ্চিমাংশের তমরদ্দি, চরকিং ও চরঈশ্বর ইউনিয়ন এবং সুখচর ও নলচিরার অবশিষ্টাংশ ব্যাপক ভাঙনের কবলে রয়েছে। নদীভাঙনের পর হাতিয়া উপজেলা পরিষদ ১৯৮৫-৮৬ খ্রিস্টাব্দে বর্তমান উপজেলা সদর ওছখালিতে স্থানান্তর করা হয়েছিলো। ভাঙনের কবলে ইতোমধ্যেই রাজকুমার সাহার হাট, মনু বেপারির হাট, হিজিমিজির বাজার, নায়েবের হাট, সাহেবের হাট, নলচিরা বাজার, সাহেবানী বাজার, চৌরঙ্গী বাজার, জাইল্লা বাজার, মফিজিয়া বাজার, নলচিরা নতুন বাজার ও ভুঞার হাট মেঘনাগর্ভে হারিয়ে গেছে। হাতিয়া উপজেলা সরকারি কমিশনার (ভূমি) অফিসসূত্রে প্রাপ্ত তথ্যমতে, ভাঙনের কবলে উপজেলার সাগরদি, চরবাটা, মাইজচরা, চর হাসান-হোসেন, চরকিং, উত্তর চরকিং, কাউনিয়া, চরবগুলা, চরআমানুল্লাহ, দক্ষিণ চরআমানুল্লাহ মৌজাগুলো মেঘনাগর্ভে সম্পূর্ণ বিলীন হয়ে গেছে। এছাড়া আরো ২০টি মৌজার বেশিরভাগই নদীগর্ভে হারিয়ে গেছে।[২]

হাতিয়া যে হারে ভাঙছে, সে হারে নতুন জমি হাতিয়ার সাথে যুক্ত হচ্ছে না। সিইজিআইএস-এর উপগ্রহচিত্র বিশ্লেষিত মত হলো ১৯৭৩-২০০৮ খ্রিস্টাব্দ পর্যন্ত হাতিয়ার মূল ভূভাগ থেকে ১৫০ বর্গ কিলোমিটার জমি নদীতে বিলীন হয়েছে। দেখা যায়, হাতিয়ার চারদিকই ভাঙছে, তবে প্রবণতা বেশি উত্তরদিকে। পলি জমে দক্ষিণ-পশ্চিমে সাত বর্গকিলোমিটার জমি যুক্ত হলেও ভাঙনের তুলনায় তা যৎসামান্য।[২]
[সম্পাদনা] নিঝুম দ্বীপ

    সহায়ক নিবন্ধ: নিঝুম দ্বীপ

নিঝুম দ্বীপে সরকারি উদ্যোগে গড়ে তোলা বন ধ্বংসের পথে। নদীভাঙন ছাড়াও ঘূর্ণিঝড় আইলায় মারাত্মক ক্ষতিগ্রস্থ হয়েছে এই কৃত্রিম উপকূলীয় বনটি। দিনে দিনে বনটি ছোট হয়ে আসছে। এই বন বিলুপ্ত হলে ঝঞ্ঝাবিক্ষুব্দ বঙ্গোপসাগরের আগ্রাসনে টিকতে পারবে না দ্বীপের ২২,০০০-এরও বেশি মানুষ, আর ২০,০০০-এর মতো হরিণ।[৩]


[সম্পাদনা] তথ্যসূত্র

    ↑ ১.০ ১.১ বন ও পরিবেশ অধিদপ্তর (ডিসেম্বর ১৩, ২০০৯ খ্রিস্টাব্দ)। "জলবায়ু পরিবর্তনের গ্রাসে বাংলাদেশ" (বাংলা ভাষায়) (প্রিন্ট)। বিশেষ সংখ্যা দৈনিক প্রথম আলো (ঢাকা): পৃ. ৪।
    ↑ ২.০ ২.১ ২.২ ২.৩ ২.৪ শিশির মোড়ল, নেয়ামতউল্লাহ, মানিক মজুমদার (১৩ ডিসেম্বর, ২০০৯)। "ভাঙনে ছোট হচ্ছে ভোলা, হারিয়ে যাবে হাতিয়া" (বাংলা ভাষায়) (প্রিন্ট)। বিশেষ সংখ্যা, দৈনিক প্রথম আলো (ঢাকা): পৃ. ৩।
    ↑ শিশির মোড়ল (ডিসেম্বর ১৩, ২০০৯)। "জলবায়ু-বিপন্ন মানুষের কথা" (বাংলা ভাষায়) (প্রিন্ট)। বিশেষ সংখ্যা, দৈনিক প্রথম আলো (ঢাকা): পৃ. ৮।

[সম্পাদনা] বহিঃসংযোগ
এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন।
বিষয়শ্রেণীসমূহ:

    অসম্পূর্ণ
    প্রাকৃতিক দুর্যোগ
    নদী





নর্মদা নদী (দেবনাগরী: नर्मदा; গুজরাটি: નર્મદા) মধ্য ভারতের একটি নদী। এটি ভারতীয় উপমহাদেশের পঞ্চম দীর্ঘতম নদী। পেরিপ্লাস অফ দি ইরিথ্রিয়ান সি গ্রন্থে এই নদীকে নম্মদাস (Nammadus) বলে উল্লেখ করা হয়েছে।[১] ব্রিটিশরা একে নেরবুড্ডা (Nerbudda) বা নরবাদা (Narbada) বলত।[২] সংস্কৃত ভাষায় নর্মদা শব্দের অর্থ সুখপ্রদায়িনী।[৩] এই নদী উত্তর ও দক্ষিণ ভারতের প্রথাগত সীমারেখা নির্দেশ করে। পশ্চিমবাহিনী এই নদীটি ১৩১২ কিলোমিটার পথ অতিক্রম করে গুজরাট রাজ্যের ভারুচ শহরের ৩০ কিলোমিটার পশ্চিমে আরব সাগরের খাম্বাত উপসাগরে পতিত হয়েছে।[৪] তাপ্তি নদী ও মাহি নদী সহ এই নদী ভারতীয় উপদ্বীপের তৃতীয় তথা বৃহত্তম পশ্চিমবাহিনী নদী। সাতপুরা ও বিন্ধ্যের গ্রস্থ উপত্যকা ধরে প্রবাহিত এই নদী মধ্যপ্রদেশ (১০৭৭ কিলোমিটার), মহারাষ্ট্র (৭৪ কিলোমিটার), মধ্যপ্রদেশ-মহারাষ্ট্র সীমান্ত (৩৫ কিলোমিটার), মধ্যপ্রদেশ-গুজরাট সীমান্ত (৩৯ কিলোমিটার) ও গুজরাট (১৬১ কিলোমিটার) রাজ্যের মধ্য দিয়ে গিয়েছে।






নাফ নদী
নাফ নদীতে গাংচিল

নাফ নদী বাংলাদেশের দক্ষিণ প্রান্তে বার্মা সীমান্তে অবস্থিত একটি নদী। এটি কক্সবাজার জেলার দক্ষিণ পূর্ব কোনা দিয়ে প্রবাহিত। মূলত এটি কোন নদী নয়, বঙ্গোপসাগরের বর্ধিত অংশ। এর পানি তাই লবনাক্ত। এর পশ্চিম পাড়ে বাংলাদেশের টেকনাফ উপজেলা এবং পূর্ব পাড়ে বার্মার আরাকান প্রদেশের আকিয়াব অবস্থিত। এর প্রস্থ স্থান বিশেষে ১.৬১ কিমি হতে ৩.২২ কিমি হয়ে থাকে।







নীল নদ (আরবি: النيل আন-নীল, মিশরীয় আরবি উপভাষায় el neil; প্রাচীন মিশরীয় ভাষা ইতেরু), আফ্রিকা মহাদেশের একটি নদী। এটি বিশ্বের দীর্ঘতম নদী। এর দুইটি উপনদী রয়েছে, শ্বেত নীল নদ ও নীলাভ নীল নদ। এর মধ্যে শ্বেত নীল নদ দীর্ঘতর। শ্বেত নীল নদ আফ্রিকার মধ্যভাগের হ্রদ অঞ্চল হতে উৎপন্ন হয়েছে। এর সর্বদক্ষিণের উৎস হল দক্ষিণ রুয়ান্ডাতে 2°16′55.92″S, 29°19′52.32″E, এবং এটি এখান থেকে উত্তর দিকে তাঞ্জানিয়া, লেক ভিক্টোরিয়া, উগান্ডা, ও দক্ষিণ সুদানের মধ্য দিয়ে প্রবাহিত হয়েছে। নীলাভ নীল নদ ইথিওপিয়ার তানা হ্রদ হতে উৎপন্ন হয়ে পূর্ব দিকে প্রবাহিত হয়ে সুদানে প্রবেশ করেছে। দুইটি উপনদী সুদানের রাজধানী খার্তুমের নিকটে মিলিত হয়েছে।

The northern section of the river flows almost entirely through desert, from Sudan into Egypt, a country whose civilization has depended on the river since ancient times. Most of the population and cities of Egypt lie along those parts of the Nile valley north of Aswan, and nearly all the cultural and historical sites of Ancient Egypt are found along riverbanks. The Nile ends in a large delta that empties into the Mediterranean Sea.

নীলের উত্তরাংশ সুদানে শুরু হয়ে মিশরের মধ্য দিয়ে প্রবাহিত, প্রায় পুরোটাই মরুভূমির মধ্য দিয়ে। মিশরের সভ্যতা প্রাচীন কাল থেকেই নীলের উপর নির্ভরশীল। মিশরের জন্সংখার অধিকাংশ এবং বেশিরভাগ শহরের অবস্থান আসওয়ানের উত্তরে নীল নদের উপ্ত্যকায়। প্রাচীন মিশরের প্রায় সমস্ত সান্সকৃতিক এবং ঐতিহাসিক গুরুত্বপূর্ণ স্থাপনাও এর তীরে। বিশাল ব-দ্বীপ স্রৃষ্টি করে নীল নদ ভূমধ্যসাগরে গিয়ে মিশেছে।






পাঁচটি নদীর সংযোগস্থল, মিলনবিন্দু। বাংলাদেশের সাতক্ষিরা জেলার শ্যামনগর উপজেলার কৈখালী এরকম একটি স্থান। এখানে মিলিত হয়েছে কালিন্দি,রায়মঙ্গল, মাদার, চুনকুড়ি ও মাউন্দো নদী। এখানে দক্ষিণ পূর্ব দিকে কালিগঞ্জ থেকে কালিন্দি, পূর্বে ভারত থেকে রায়মঙ্গল, পশ্চিমে মুন্সিগঞ্জ থেকে চুনকুড়ি এবং উত্তর‌-পূর্স দিক থেকে মাদার নদী এসে মিশেছে। এরপর মিলিত স্রোত মাইন্দো নামে সুন্দরবন-এর ভেতর দিয়ে বঙ্গোপসাগর-এ গিয়ে পৌঁছেছে।






পদ্মা বাংলাদেশের একটি প্রধান নদী। এটি হিমালয় পর্বতে উৎপন্ন গঙ্গা নদীর প্রধান শাখা। এটি ভারত থেকে বাংলাদেশে চাঁপাই নবাবগঞ্জ জেলা হয়ে প্রবেশ করেছে। আরিচাতে এটি যমুনা নদীর সাথে মিশেছে, এবং পদ্মা নামেই পরে চাঁদপুরে মেঘনার সাথে মিশেছে। অত:পর মেঘনা বঙ্গোপসাগরে শেষ হয়েছে।

বাংলাদেশের গুরুত্বপূর্ণ শহর রাজশাহী এই পদ্মার উত্তর তীরে অবস্থিত।






পবই হ্রদ মুম্বইয়ের উত্তর শহরতলির পবই উপত্যকায় অবস্থিত একটি কৃত্রিম হ্রদ। ১৮৯১ সালে ব্রিটিশ কর্তৃপক্ষ এই হ্রদটি খনন করেন। ফ্রামাজি কাভাসজি পবই এস্টেটের নামানুসারে এই হ্রদের নামকরণ করা হয়। যে অঞ্চলে এই হ্রদটি অবস্থিত সেই অঞ্চলটির নামও পবই। ভারতের অগ্রণী বিজ্ঞান ও প্রযুক্তি শিক্ষাপ্রতিষ্ঠান ইন্ডিয়ান ইনস্টিটিউট অফ টেকনোলজি, মুম্বই এই হ্রদের পূর্বদিকে অবস্থিত[১]। অপর একটি প্রসিদ্ধ সংস্থা ন্যাশানাল ইনস্টিটিউট অফ ইন্ডাস্ট্রিয়াল ইঞ্জিনিয়ারিং (এনআইটিআইই) এই হ্রদের সন্নিকটে অবস্থিত। বর্তমানে এই হ্রদকে ঘিরে বসতি অঞ্চল ও বিলাসবহুল হোটেল গড়ে উঠেছে। ফলে সাম্প্রতিক বছরগুলিতে এই হ্রদের চারপাশের জনসংখ্যাও বৃদ্ধি পেয়েছে।
বিহার হ্রদ ও মিঠি হ্রদের ভাটিতে অবস্থিত পবই হ্রদ।

হ্রদখননের সময় এই হ্রদটির আয়তন ছিল ২.১ বর্গকিলোমিটার (৫২০ একর) এবং এর গভীরতা ছিল ৩ মিটার (৯.৯ ফুট) (তীরবর্তী স্থান) থেকে ১২ মিটার (৩৯ ফুট) পর্যন্ত[২]।

পবই হ্রদের জল পূর্বে মুম্বই শহরে পানীয় জল হিসেবে সরবরাহ করা হত। বর্তমানে দূষণের জন্য এই হ্রদের জল অপেয় বলে ঘোষিত হয়েছে। তবে হ্রদটি এখনও একটি পর্যটন আকর্ষণ।

সম্পাদনা] গ্যালারি

    পবই হ্রদ

    পবই হ্রদ থেকে উত্তর মুম্বইয়ের দৃশ্য






পানামা খাল, আমেরিকা মহাদেশের উত্তর ও দক্ষিণ ভুখন্ডকে সংযোগকারী পানামা প্রণালীতে, জাহাজ পারাপারের নিমিত্তে তৈরি একটি কৃত্রিম খাল। যা আটলান্টিক মহাসাগর ও প্রশান্ত মহাসাগরকে সংযুক্ত করেছে।






পুতুমাইয়ো নদী বা ইসা নদী (স্পেনীয় ভাষায়: Río Putumayo, বা Río Içá) দক্ষিণ আমেরিকার একটি নদী। এটি দক্ষিণ-পশ্চিম কলম্বিয়ার আন্দেস পর্বতমালাতে পাস্তো শহরের পূর্বে উৎপত্তি লাভ করে দক্ষিণ-পূর্ব বরাবর প্রায় ১,৬০০ কিলোমিটার প্রবাহিত হয়েছে। নদীটি কলম্বিয়া ও ইকুয়েডরের সীমান্তের অংশবিশেষ এবং কলম্বিয়া ও পেরুর মধ্যকার সীমান্তের অধিকাংশ গঠন করেছে। গতিপথের নিম্নভাগে পুতামাইয়ো নদী ব্রাজিলে প্রবেশ করে ইসা নাম ধারণ করেছে এবং সাঁতু আঁতোনিউ দু ইসা শহরের কাছে আমাজন নদীতে পতিত হয়েছে। বর্ষাকালে নদীটির দৈর্ঘ্যের বেশির ভাগ অংশ নাব্য থাকে।






পুনর্ভবা (ইংরেজিঃPunarbhaba) বাংলাদেশের একটি নদীর নাম। দিনাজপুর শহর এ নদীর অববাহিকায় অবস্থিত। বর্তমানে মৃত ঘাঘরা, গাবুরা, কাচাই প্রভৃতি নদী এক সময় পুনর্ভবারই উপনদী ছিল। এটি ১৬০ কিলোমিটার দীর্ঘ। পুনর্ভবা নদীর প্রধান উৎস ব্রাহ্মণপুর বরেন্দভূমি। ১৭৮৭ খ্রীষ্টাব্দে হিমালয়ের বন্যায় প্রচণ্ড ভূমিধ্বসে সানুর নিকট এ নদীর পার্বত্য উৎসমুখ বন্ধ হয়ে যায়। নদীর গতিপথ উত্তর থেকে দক্ষিণে বিস্তৃত। বর্তমানে এ নদী ঠাকুরগাঁও জেলার বালিয়াডাঙ্গি উপজেলার অবনমিত নিম্নভূমি থেকে উৎপন্ন হয়ে পদ্মার একটি উপনদীতে পরিণত হয়েছে। আত্রাই থেকে কয়েক কিলোমিটার পশ্চিমে পুনর্ভবার উচ্চতর গতিপথ। দক্ষিণ দিকে প্রবাহিত হওয়ার পর পুনর্ভবা ঢেপা নদীর সঙ্গে মিলিত হয়েছে, যা করতোয়া নদীর একটি শাখা নদী। দিনাজপুর শহরের ঠিক দক্ষিণে নদীটি পশ্চিম এবং পশ্চিম-কেন্দ্রীয় বরেন্দ্রভূমির মধ্য দিয়ে প্রবাহিত হয়েছে। এর নদীবিস্তৃত ভূমির প্রশস্ততা ৩ থেকে ৮ কিলোমিটার। নবাবগঞ্জ জেলার রোহানপুরের ঠিক দক্ষিণ দিকটি মহানন্দা নদীর সঙ্গে মিলিত হয়েছে। পুনর্ভবার তিনটি উপনদী রয়েছে, সেগুলো হলো টাঙ্গন, কুলিক এবং নাগর। টাঙ্গন নদীর রয়েছে একটি সুরক্ষিত নদীবিস্তৃত ভৃমি, যা পর্বত পাদদেশীয় সমভূমি পর্যন্ত বিস্তৃত। কুলিক নদীর তীরবর্তী ভৃমি লক্ষণীয়ভাবে তরঙ্গায়িত। নাগর নদী দিনাজপুর জেলার পশ্চিম সীমানার বহু কিলোমিটার জুড়ে বিস্তৃত। ভারতের মধ্য দিয়ে প্রবাহিত হয়ে এটি পুনরায় ভোলাহাটের কাছে বাংলাদেশের সীমান্তসংলগ্ন হয়ে প্রবাহিত হয়েছে ; অতঃপর নবাবগঞ্জ জেলার মধ্য দিয়ে নবাবগঞ্জ শহরের দক্ষিণে পদ্মার সাথে মিলিত হয়েছে। নদীটি জোয়ার ভাটা প্রভাবিত নয়।






পূর্ব কলকাতা জলাভূমি পশ্চিমবঙ্গের রাজধানী কলকাতা মহানগরীর পূর্বদিকে অবস্থিত প্রাকৃতিক ও মনুষ্যসৃষ্ট জলাভূমিময় একটি অঞ্চল। কলকাতা, উত্তর ২৪ পরগনা ও দক্ষিণ চব্বিশ পরগনা জেলার মোট ১২৫ বর্গকিলোমিটার জুড়ে ব্যাপ্ত এই সুবৃহৎ জলাভূমিতে লবণাক্ত জলের বিল, নোনা জমির পাশাপাশি নিকাশি ফার্ম ও স্থায়ী পুকুরও দেখা যায়। এই জলাভূমিটি কলকাতার নিকাশিক্ষেত্র হিসেবে ব্যবহৃত হয় এবং বর্জ্য জল দ্বারা পুষ্ট হয়ে মাছ ও অন্যান্য শাকসবজির চাষ করা হয়। ২০০২ সালের ১৯ অগস্ট রামসর কনভেনশন অনুসারে পূর্ব কলকাতা জলাভূমি “আন্তর্জাতিক গুরুত্বসম্পন্ন জলাভূমি” হিসেবে ঘোষিত হয়।

সাম্প্রতিককালে বেআইনি জমিভরাটের প্রবণতা বৃদ্ধি পাওয়ায় এই জলাভূমিটি মূল শহরের সঙ্গে মিশে যাচ্ছে। ব্যাপক হারে জমি উন্নয়ন ও নগরায়ন পরিবেশের ওপর বিরূপ প্রভাব ফেলছে। কারণ এই জলাভূমিটি একটি প্রাকৃতিক জলশোষক যা মাত্রাতিরিক্ত বৃষ্টির জল শোষণ করে নেয় এবং সামান্য হলেও শহরের দূষণ রোধে সহায়তা করে। কলকাতা শহরের কাছে এই জলাভূমিটি এ কারণেই অত্যন্ত গুরুত্বপূর্ণ যে এটিকে পুনর্ব্যবহারের সুবিধাযুক্ত একটি প্রাকৃতিক জৈব-বর্জ্য নিকাশিক্ষেত্র হিসেবে ব্যবহার করা হয়।







পেচোরা (রুশ ভাষায়: Печо́ра) উত্তর-পশ্চিম ইউরোপীয় রাশিয়ার একটি নদী। ১,৮০৯ কিলোমিটার দীর্ঘ নদীটি উরাল পর্বতমালার পশ্চিম ঢালে, কোমি প্রজাতন্ত্রের দক্ষিণ-পূর্ব কোনায় উৎপত্তি লাভ করে মোটামুটি উত্তর ও উত্তর-পশ্চিম দিকে ইয়াকশা, উস্ত্‌-ইলিচ ও ত্রোইত্‌স্কো পেচোর্স্ক শহরগুলির পাশ দিয়ে মূলত বনাঞ্চলের মধ্য দিয়ে প্রবাহিত হয়ে নারইয়ান মার বন্দরের কাছে একটি বৃহৎ ব-দ্বীপ সৃষ্টি করে পেচোরা উপসাগরে পতিত হয়েছে। পেচোরা নদীর অববাহিকার আয়তন ৩,২৩,৭৫০ বর্গকিলোমিটার। নদীটির অধিকাংশ দৈর্ঘ্য বসন্ত ও শরৎকালে নাব্য থাকে। ইলিচ, উসা, শ্চুগোর এবং ইজমা প্রধান উপনদী।






পেলি নদী (ইংরেজি ভাষায়: Pelly River) কানাডার একটি নদী যা য়ুকন নদীতে গিয়ে পড়েছে। এটি ম্যাকেনজি পর্বতমালার পশ্চিমে উৎপত্তিলাভ করে দক্ষিণ-মধ্য য়ুকনের মধ্য দিয়ে ৫৩০ কিমি প্রবাহিত হয়েছে। রস ও ম্যাকমিলান নদীগুলি এই নদীতে এসে মিশেছে।

পেলি নদীর তীরেই আদিবাসী য়ুকন জাতির তিনটি লোকালয় রস রিভার, ফারো ও পেলি ক্রসিং অবস্থিত। পেলি ক্রসিং ও ফারোতে পেলি নদীর উপর দিয়ে সেতু রয়েছে। পেলি ও ইয়ুকন নদীর সঙ্গমস্থলে ফোর্ট সেলকার্ক শহরে হাডসন বে কোম্পানির একটি বাণিজ্যকেন্দ্র অবস্থিত।

হাডসন বে কোম্পানির প্রাক্তন গভর্নর স্যার জন হেনরি পেলি-র নামে নদীটির নামকরণ করা হয়।





পোটোম্যাক মার্কিন যুক্তরাষ্ট্রের একটি নদী। এটির উপকূলে এদেশের রাজধানী ওয়াশিঙ্গটন ডি সি অবস্থিত।

পোটোম্যাক নদী অ্যাটলান্টিক মহাসাগরের চেস্পিক বেতে পতিত হয়েছে। এটি প্রায় ৩৮৩ মাইল দীর্ঘ, এবং এর অববাহিকার এলাকা প্রায় ১৪,৭০০ বর্গমাইল। [১] অববাহিকার এলাকার হিসাবে পোটোম্যাক মার্কিন যুক্তরাষ্ট্রের অ্যাটলান্টিক উপকূলের ৪র্থ বৃহত্তম নদী, এবং পুরো যুক্তরাষ্ট্রের ২১তম বৃহত্তম নদী। এর অববাহিকায় প্রায় ৫০ লাখ লোকের বাস।






ফ্লিন্ডার্স (ইংরেজি ভাষায়: Flinders) উত্তর-পূর্ব অস্ট্রেলিয়ার একটি নদী। এটি ৮৪০ কিমি দীর্ঘ। কুইন্সল্যান্ড রাজ্যের উত্তরাংশে গ্রেগরি পর্বতমালার দক্ষিণ-পশ্চিম ঢালে এই নদী উৎপত্তি লাভ করেছে এবং সেখান থেকে উত্তরে ও উত্তর-পশ্চিমে স্বল্প লোকবসতির নিচু এলাকার মধ্য দিয়ে সর্পিলভাবে অগ্রসর হয়ে কার্পেন্টারিয়া উপসাগরে পতিত হয়েছে। ক্লন্‌কারি ও স্যাক্সবি এর দুইটি প্রধান উপনদী।

গ্রীষ্মকালে ফ্লিন্ডার্স নদী প্রায় ১০৭,৭০০ বর্গকিমি আয়তনের এলাকার পানি নিষ্কাশন করে। কিন্তু শীতকালে এটি প্রায়ই শুকিয়ে যায় এবং এর গতিপথে তখন কেবল কিছু কিছু পানির গর্তের চিহ্ন থাকে। এর ঊর্ধ উপত্যকা ভেড়ার র‌্যাঞ্চিং এবং নিম্ন উপত্যকা গরু-বাছুর র‌্যাঞ্চিঙে ব্যবহার করা হয়।

ফ্লিন্ডার্স নদী ব্রিটিশ নাবিক ম্যাথিউ ফ্লিন্ডার্সের নামে নামকরণ করা হয়েছে। ১৮৬৪ সালে এর উপত্যকায় প্রথম বসতি স্থাপিত হয়।






বটুক নন্দী (জন্ম: ১৯২৯ - মৃত্যু: ২৩ সেপ্টেম্বর ২০০১) একজন জনপ্রিয় গিটার শিল্পী, অভিনেতা ও ফুটবলার ।

বটুক নন্দীর আদি নিবাস বর্ধমান । তিনি কলকাতায় জন্মগ্রহণ করেন । ব্যবসায়ী পরিবারের সন্তান হয়েও ছোটোবেলা থেকে খেলাধূলা, গানবাজনা, নাটক নিয়েই কাটিয়েছেন । ১৯৪০-এর দশকে মোহনবাগানের গোলরক্ষক ছিলেন । পরে যুক্ত হন অভিনয় জগতে । তিনি নীতিশ মুখোপাধ্যায়, কমল মিত্র এবং মলিনা দেবীর সাথে বহু নাটকে অভিনয় করেছেন । প্রায় দশবছর অভিনয় এবং প্রাইভেট টিউশনি করে ১৯৫৩ খ্রিস্টাব্দ থেকে গিটার সঙ্গীতে অংশগ্রহণ করেন । তিনি দেবব্রত বিশ্বাসের কাছে রবীন্দ্রসঙ্গীত শিক্ষা করেছিলেন । ১৯৫৬ খ্রিস্টাব্দে প্রথম গিটার সঙ্গীত রেকর্ড করেন মেগাফোন কম্পানি থেকে । তাঁর অ্যালবামের সংখ্যা প্রায় ৪০টি । রবীন্দ্রসঙ্গীতের প্রায় বাইশটি অ্যালবাম তাঁর অন্যতম কাজ । উত্তমকুমার অভিনীত ছবির গানেই ছিল তাঁর বেশি জনপ্রিয়তা । ষাটের দশকের গোড়ায় গঠিত অর্কেষ্ট্রা পার্টি স্যাবসের প্রতিষ্ঠাতা । তাঁর নিজের প্রতিষ্ঠান ছিল সুরবাহার ।





বাংলাদেশ একটি নদীমাতৃক দেশ। শাখা-প্রশাখাসহ প্রায় ৮০০ নদ-নদী বিপুল জলরাশি নিয়ে ২৪,১৪০ কিলোমিটার জায়গা দখল করে দেশের মধ্য দিয়ে প্রবাহিত হয়েছে। বাংলাদেশের অধিকাংশ এলাকাই শত শত নদীর মাধ্যমে বয়ে আসা পলি মাটি জমে তৈরি হয়েছে। বাংলাদেশের প্রধান প্রধান নদ-নদীসমূহের তালিকা নিম্নে প্রদান করা হলঃ


    আত্রাই নদী
    আড়িয়াল খাঁ নদী

    কপোতাক্ষ নদ
    করতোয়া নদ
    কর্ণফুলী নদী
    কাঁকন নদী
    কীর্তনখোলা নদী
    কুশিয়ারা নদী

    খোয়াই নদী

    গড়াই নদী

    চিত্রা নদী

    জলঢাকা নদী

    ডাকাতিয়া নদী

    তিতাস নদী
    তিস্তা নদী
    তুরাগ নদী

    ধলেশ্বরী নদী
    ধানসিঁড়ি নদী

    নাফ নদী

    পশুর নদী
    পদ্মা নদী
    পাহাড়ীয়া নদী
    পুণর্ভবা নদী

    ফেনী নদী

    বড়াল নদী
    ব্রক্ষ্মপূত্র নদ
    বাঙালি নদী
    বালু নদী
    বিরিশিরি নদী
    বুড়িগঙ্গা নদী

    ভৈরব নদী

    মধুমতী নদী
    মনু নদী
    মহানন্দা নদী
    ময়ূর নদী
    মাতামুহুরী নদী
    মুহুরী নদী
    মেঘনা নদী

    যমুনা নদী

    রূপসা নদী

    শঙ্খ নদী
    শিবসা নদী
    শীতলক্ষা নদী

    সাঙ্গু নদী
    সুরমা নদী

    হালদা নদী






বাইক্কা বিল, ঢাকা থেকে ২০০ কিলোমিটার উত্তর-পূর্বে মৌলভীবাজার জেলার প্রখ্যাত চা-সমৃদ্ধ শহর শ্রীমঙ্গলের হাইল হাওড়ের পূর্বদিকের প্রায় ১০০ হেক্টর[১] আয়তনের একটি জলাভূমির নাম[২]। ১ জুলাই ২০০৩ তারিখে বাংলাদেশের ভূমি মন্ত্রণালয় এই বিলটিকে মৎস্য সম্পদের একটি অভয়াশ্রম হিসেবে সংরক্ষণের সিদ্ধান্ত নেয়। আইড়, কই, মেনি, ফলি, পাবদাসহ আরো অনেক প্রজাতির মাছ এখানে বংশবৃদ্ধি করে পুরো হাওড়ে ছড়িয়ে পড়ে। এই বিল মাছের জন্যেই শুধু নয়, পাখি এবং অন্যান্য অনেক প্রাণীর জন্যও একটি চমৎকার নিরাপদ আবাসস্থল। এটি একটি নয়নাভিরাম জলাভূমি যেখানে হাজারো শাপলা আর পদ্ম ফুল ফোটে। এছাড়া এই বিলের বুনো বাসিন্দা আর শীতে আগত পরিযায়ী পাখিদের ভালোভাবে দেখার জন্য তৈরি করা হয়েছে একটি পর্যবেক্ষণ টাওয়ার।
[সম্পাদনা] দর্শনীয় বস্তু

বিলের কিনারে ফোটে হাজারো পানা, শাপলা আর পদ্মফুল।[৩]বিলের পানিতে সকাল-সন্ধ্যা চলে রঙ্গীন ফড়িংয়ের বিরতিহীন উড়াউড়ি। বৃষ্টিহীন উষ্ণদিনে বিলের ফুলের পাশে আসে আরো একদল পতঙ্গপ্রজাতি। প্রকৃতিপ্রেমীর চোখে পাখিই এই অভয়াশ্রমের সেরা প্রাণী। শীত মৌসুমে এখানে আসে বিভিন্ন প্রজাতির পরিযায়ী পাখি। এই বিলের উল্লেখযোগ্য পাখি- পানকৌড়ি, কানিবক, ধলাবক, গোবক, ধুপনিবক, রাঙ্গাবক, দলপিপি, নেউপিপি, পান মুরগি, বেগুনি কালেম, কালামাথা কাসে-চরা, শঙ্খচিল, পালাসী কুড়া ঈগল। শীতের অতিথি হয়ে এই বিলে আসে অনেক জাতের সৈকত পাখি। এদের মধ্যে- গেওয়ালা বাটান, মেটেমাথা চিটি আর কালাপঙ্খ ঠেঙ্গী, ধলা বালিহাঁস, পাতি সরালী, রাজসরালী, মরচেরং, ভূতিহাঁস, গিরিয়াহাঁস, ল্যাঙ্গাহাঁস, গুটি ঈগল ।
[সম্পাদনা] পরিযায়ী পাখির সমাগম

বাইক্কা বিলে প্রতি বছর শীত মৌসুমে প্রচুর পরিযায়ী পাখির সমাগম ঘটে। ২০১১ খ্রিস্টাব্দের এক গবেষণায় বাইক্কা বিলে ২০৩টি প্রকার পাখি শনাক্ত করা হয়েছে যার মধ্যে পরিযায়ী পাখি ১৫৩টি এবং স্থায়ী বসবাসকারী পাখি ৫০টি। বাইক্কা বিলকে সংরক্ষিত এলাকা ঘোষণা করায় পাখির সংখ্যা আগের বছরগুলোর তুলনায় এবার অনেক বেড়েছে। দেশীয় ও পরিযায়ী পাখির চলাচল, গতিবিধি, পর্যবক্ষেণ ও পাখির জীবনাচরণের বিভিন্ন বিষয়ে তথ্য সংগ্রহ এবং দীর্ঘমেয়াদি গবষেণার জন্য পাখিদের পায়ে রিং পরানো হয়েছে। ২০১১ খ্রিস্টাব্দে ৩১ প্রজাতির পাখির পায়ে শনাক্তকারী আংটি পরানো হয়েছে। এর মধ্যে রয়েছে ১৭ প্রজাতির পরিযায়ী পাখি এবং ১৪ প্রজাতির স্থায়ী বসবাসকারী পাখি। ২০১১ খ্রিস্টাব্দে নতুন ৪টি পরিযায়ী পাখির দেখা মিলেছে। বাংলাদেশ বার্ড ক্লাবের পাখি পর্যবেক্ষকদের মতে ওগুলেো হলো: ‘বড়ঠুঁটি নলফুটকি, ‘উদয়ী নলফুটকি’,’ বৈকাল ঝাড়ফুটকি’ ও ‘সাইক্সের ফুটকি’।






বাঙালি নদী বাংলাদেশের উত্তরাঞ্চলের (যা উত্তর বঙ্গ নামে অধিক পরিচিত) অন্যতম প্রধান একটি নদী। ২০০৭ সালে নদীটি বিশেষভাবে আলোচনায় আসে যমুনা নদীর সঙ্গে নদীটির মিশে যাবার আশংকায়। এর ফলে এলাকার ব্যাপক ভৌগোলিক পরিবর্তন হতে পারে।[১][২]
সূচিপত্র
 [আড়ালে রাখো] 

    ১ উৎপত্তি
    ২ এলাকা
    ৩ ইতিহাস
    ৪ সাম্প্রতিক সমস্যা
    ৫ তথ্যসূত্র
    ৬ বহিঃসংযোগ

[সম্পাদনা] উৎপত্তি

বর্তমানের যমুনা ও তিস্তা নদীর গতিপথ ১৮৭৮ সালের ভয়াবহ বন্যার ফলে তৈরি হয়। এই বন্যা সমগ্র অঞ্চলের নদীভিত্তিক মানচিত্রের ব্যাপক পরিবর্তন করে দেয়। ১৭৮৭ সালের আগে ব্রহ্মপুত্র নদী ময়মনসিংহের ভিতর দিয়ে ভৈরব বাজারে এসে মেঘনা নদীর সাথে মিলিত হত। বন্যার পর, ব্রহ্মপুত্র গতি পরিবর্তন করে এবং যমুনা নামে পদ্মায় পতিত হতে থাকে। তিস্তা নদীও তার গতি পরিবর্তিত করে। ধারণা করা হয় বাঙালি নদীর জন্মও ১৭৮৭ সালের বন্যার পর কেননা বাঙালি নদীর প্রধান উৎস তিস্তা ও যমুনার বর্তমান গতিপথ ১৭৮৭ সালের আগে ছিল না।[১]
[সম্পাদনা] এলাকা

বাঙালি নদীর উৎপত্তি নীলফামারি জেলার তিস্তা নদী থেকে। উৎস থেকে নদীটি ঘাঘট নামে গাইবান্ধায় প্রবাহিত হয়। গাইবান্ধায় এসে, এটি দুটি শাখায় বিভক্ত হয়ে যায়- একটি শাখা পশ্চিমে ঘাঘট নামে প্রবাহিত হয়ে শেরপুরে করতোয়া নদীতে গিয়ে পড়ে; অপর শাখা বাঙালি নামে দক্ষিণ দিকে এগিয়ে গিয়ে বগুড়ায় আবারো দুটি শাখায় বিভক্ত হয়। এই শাখা দুটি যথাক্রমে যমুনা ও করতোয়ায় গিয়ে পড়ে।

বাঙালি নদীর অনেক শাখা নদী আছে যথা: বেলাল, মানস, মধুখালি, ইছামতি, ভলকা এবং অন্যান্য। এই শাখাগুলো শীতের মৌসুমে শুকিয়ে যায়।

সাম্প্রতিককালে তিস্তা নদীর প্রবাহ দূর্বল হয়ে যাওয়ায়, যমুনা বাঙালি নদীর পানির প্রধান উৎসে পরিণত হয়েছে। নদী গবেষণা ইনস্টিটিউটের প্রাক্তন ব্যবস্থাপনা পরিচালক আবদুল ওয়াজেদ মনে করেন, যমুনা নদী বাঙালির প্রাথমিক উৎস। অন্যান্য অনেক বিজ্ঞানী এ মতকে সমর্থন করেছেন।[১] তিতাস মেঘনার শাখা নদী।
[সম্পাদনা] ইতিহাস

অস্টাদশ শতকের শেষের দিকে, উত্তর বঙ্গে ব্রিটিশ রাজের বিরুধ্ধে আন্দোলন সংঘটিত হতে থাকে। ফকির-সন্যাসী বিদ্রোহের অন্যতম প্রধান কেন্দ্র ছিল বগুড়া ও রংপুর, যা বাঙালি নদীর দুই পাড়ে অবস্থিত। তবে নদীর নামকরণ বাঙালি (বাংলার মানুষ) পিছনে এটিই কারণ কিনা তা পরিষ্কারভাবে জানা যায় নি।[১]
[সম্পাদনা] সাম্প্রতিক সমস্যা

বিজ্ঞানীরা বাঙালি নদীর বর্তমান পরিস্থিতি নিয়ে উদ্বিগ্ন। পানি উন্নয়ন বৌর্ডের মতে, নদী-ভাঙ্গনের ফলে প্রতি বছর যমুনা নদী বাঙালি নদীর দিকে ৮০ মিটার এগিয়ে আসছে। ২০০৭ সালের হিসাবানুযায়ী, মাত্র ৩০০ মিটার দুরত্ব নদী দুটিকে পৃথক করে রেখেছে। প্রকৌশলীরা আশঙ্কা প্রকাশ করে বলেছেন, যদি দুটি নদী একসাথে মিশে যায় তবে বগুড়া ও সিরাজগঞ্জের ১০০,০০০ হেক্টর এলাকা নদীর পানিতে বিলীন হয়ে যাবে। পানি বগুড়া-নগরবাড়ি সড়ক ধ্বংশ করে দেবে এবং ফলশ্রুতিতে যমুনা নদীর উপর অবস্থিত বঙ্গবন্ধু সেতু অকেজো হয়ে যাবে। [১] এটি বাঙালি নদী সংলগ্ন সমভূমির বার্ষিক বন্যার হার বাড়িয়ে দেবে।





বিদ্যাধরী নদী বা বিদ্যা নদী পশ্চিমবঙ্গের একটি নদী। এই নদীর উৎসস্থল নদিয়া জেলার হরিণঘাটা। এরপর বিদ্যাধরী উত্তর চব্বিশ পরগনার বারাসত, দেগঙ্গা ও হাবরা এলাকার উপর দিয়ে প্রবাহিত হয়ে সুন্দরবনে রায়মঙ্গল নদের সঙ্গে মিলিত হয়েছে।[১]

বিদ্যাধরী নদী প্রাচীন বঙ্গীয় সভ্যতার অন্যতম প্রধান নদীপথ ছিল। খ্রিষ্টপূর্ব তৃতীয় শতাব্দীতে এই নদীর তীরেই চন্দ্রকেতুগড় নদীবন্দরটি গড়ে ওঠে। বর্তমানে এই নদী উত্তর চব্বিশ পরগনা ও কলকাতার অন্যতম প্রধান নিকাশি মাধ্যম।[১]

সুন্দরবন এলাকায় পরস্পরসংযুক্ত একাধিক জলপথের জটিল আবর্তের দেখা যায়। এই অঞ্চলের বৃহৎ নদীগুলি অনেক ক্ষেত্রেই এক মাইল চওড়া ও দক্ষিণবাহী। বিদ্যাধরী নদীও অনুরূপ একটি নদী। গঙ্গা থেকে বিচ্ছিন্ন হওয়ার কারণে এবং সপ্তদশ শতাব্দীর পর থেকে হুগলি নদীর পূর্ব দিকে সরে যাওয়ার কারণে বর্তমানে এই নদীতে মিষ্টি জলের পরিমাণ অল্পই।






বুড়িগঙ্গা নদী বাংলাদেশের রাজধানী ঢাকা শহরের পাশ দিয়ে প্রবাহিত একটি নদী। ব্রহ্মপুত্র আর শীতলক্ষ্যার পানি এক স্রোতে মিশে নতুন একটি স্রোত বয়ে চলে। সেই স্রোতটির নাম হয় বুড়িগঙ্গা নদী। অনেকের[কে?] মতে বুড়িগঙ্গা নদী আগে গঙ্গা নদীর মুলধারা ছিল। তবে বর্তমানে এটা ধলেশ্বরীর শাখাবিশেষ।

বুড়িগঙ্গার সৌন্দর্য বাড়ানোর কাজ করেছিলেন বাংলার সুবাদার মুকাররম খাঁ। তার শাষণামলে শহরের যেসকল অংশ নদীর তীরে অবস্থিত ছিল, সেখানে প্রতি রাতে আলোক সজ্জা করা হতো। এছাড়া নদীর বুকে অংসখ্য নৌকাতে জ্বলতো ফানুস বাতি। তখন বুড়িগঙ্গার তীরে অপরুপ সৌন্দের্য্যের সৃষ্টি হতো।

১৮০০ সালে টেইলর বুড়িগঙ্গা নদী দেখে মুগ্ধ হয়ে লিখেছিলেন- বর্ষাকালে যখন বুড়িগঙ্গা পানিতে ভরপুর থাকে তখন দুর থেকে ঢাকাকে দেখায় ভেনিসের মতো। তবে বুড়িগঙ্গার আগের ঐতিহ্য এখন আর নেই। কালের বিবর্তনে দখল হয়ে যাচ্ছে বুড়িগঙ্গার নদীতীর।






বের্মেহো নদী (স্পেনীয় ভাষায়: Río Bermejo) দক্ষিণ-মধ্য দক্ষিণ আমেরিকার একটি নদী। নদীটি দক্ষিণ-পূর্ব বলিভিয়াতে উৎপত্তি লাভ করে আর্জেন্টিনার ভেতর দিয়ে পারাগুয়াই নদীর দিকে অগ্রসর হয়েছে এবং লাস পালমাস শহরের উত্তরে, পারাগুয়াই ও পারানা নদীদ্বয়ের মিলনস্থলের সামান্য উত্তরে, পারাগুয়াই নদীর সাথে মিলিত হয়েছে। বের্মেহো নদীটি ১৪৫০ কিলোমিটার দীর্ঘ এবং এর গতিপথের মধ্যভাগ, যা স্থানীয় উইচি ভাষাতে তেউকো নদী নামে পরিচিত এবং যার দৈর্ঘ্য নদীর মোট দৈর্ঘ্যের অর্ধেকেরও বেশি, বছরের ছয় মাস ভারী মালামাল পরিবহনের উপযোগী।






বৈকাল হ্রদ (রুশ ভাষায়: Озеро Байкал ওয্‌য়ির‌্য বায়্‌কাল্‌ আ-ধ্ব-ব: [ˈozʲɪrə bʌjˈkɑl]) রাশিয়ার সাইবেরিয়ার দক্ষিণভাগে অবস্থিত একটি সুপেয় পানির হ্রদ। এর উত্তর-পশ্চিম অংশ ইর্কুৎস্ক ওবলাস্ত এবং দক্ষিণ-পূর্ব অংশ বুরিয়াত প্রজাতন্ত্রে পড়েছে। হ্রদটির আয়তন প্রায় ৩১,৫০০ বর্গকিলোমিটার। এটি বিশ্বের গভীরতম হ্রদ। এর সর্বাধিক গভীরতা ১,৬৩৭ মিটার। তিনশোরও বেশি নদীর পানি এসে এই হ্রদে পড়েছে। কেবল মাত্র নিম্ন আঙ্গারা নদীর মাধ্যমে হ্রদের পানি বাইরে নিষ্কাশিত হয়। প্রকৃতির এক আশ্চর্য বিস্ময় এই হ্রদটি মৎস্যসম্পদে সমৃদ্ধ এবং এর আশেপাশের অরণ্য অঞ্চল জীববৈচিত্র‌্যের এক বিপুল প্রাকৃতিক সম্ভার। বৈকাল হ্রদ এলাকায় ১৭০০-রও বেশি প্রজাতির উদ্ভিদ ও প্রাণী আছে, যাদের দুই-তৃতীয়াংশ পৃথিবীর অন্য কোথাও পাওয়া যায় না। বৈকাল হ্রদের পানি অত্যন্ত অক্সিজেনসমৃদ্ধ; হ্রদের পাঁচ হাজার ফুট গভীরেও জলজ প্রাণীর বাস আছে। ১৯৯৬ সালে এটিকে একটি ইউনেস্কো বিশ্ব ঐতিহ্যবাহী স্থান ঘোষণা করা হয়।

বৈকাল হ্রদ "সাইবেরিয়ার নীল নয়ন" বা "সাইবেরিয়ার মুক্তা" নামে পরিচিত। সঞ্চিত পানির আয়তন অনুযায়ী এটি বিশ্বের বৃহত্তম মিষ্টি পানির হ্রদ। এখানে মিষ্টি পানির পরিমাণ উত্তর আমেরিকার গ্রেট লেক্‌সের সবগুলি হ্রদে সঞ্চিত মিষ্টি পানির চেয়ে বেশি। বৈকাল হ্রদ প্রায় ২ কোটি ৫০ লক্ষ বছর পুরনো; এটিই বিশ্বের প্রাচীনতম হ্রদ।






ব্রহ্মপুত্র নদী বা ব্রহ্মপুত্র নদ এশিয়া মহাদেশের একটি গুরুত্বপূর্ণ নদী। সংস্কৃত ভাষায় ব্রহ্মপুত্রের অর্থ হচ্ছে "ব্রহ্মার পুত্র।

ব্রহ্মপুত্রের উৎপত্তি হিমালয় পর্বতমালার কৈলাস শৃঙ্গের নিকট জিমা ইয়ংজং হিমবাহে, যা তিব্বতের পশ্চিমাঞ্চলে অবস্থিত। সাং পো নামে তিব্বতে পুর্বদিকে প্রবাহিত হয়ে এটি অরুণাচল প্রদেশে ভারতে প্রবেশ করে যখন এর নাম হয়ে যায় সিয়ং। তারপর আসামের উপর দিয়ে দিহং নামে বয়ে যাবার সময় এতে দিবং এবং লোহিত নামে আরো দুটি বড় নদী যোগ দেয় এবং তখন সমতলে এসে চওড়া হয়ে এর নাম হয় ব্রহ্মপুত্র। তারপর এটি ময়মনসিংহ সীমান্ত দিয়ে বাংলাদেশে প্রবেশ করে এবং বঙ্গোপসাগরে গিয়ে মেশে। উৎপত্তিস্থল থেকে এর দৈর্ঘ্য ২৯০০ কিলোমিটার। ব্রহ্মপুত্রের প্রধান শাখা হচ্ছে যমুনা। এক কালের প্রশস্থ ব্রহ্মপুত্র নদ বর্তমানে (২০১১) শীর্ণকায়।






ব্রাহ্মণী নদী পশ্চিমবঙ্গে গঙ্গার অন্যতম প্রধান উপনদী। এটি গঙ্গার ডানতীরের উপনদী। এর অপর নাম কালিন্দী।

ব্রাহ্মণী নদী ঝাড়খণ্ড রাজ্যের দুধুয়া পাহাড়ে উৎপন্ন। বীরভূমের নারায়ণপুরের কাছে এটি পশ্চিমবঙ্গে প্রবেশ করেছে। এই নদীর অধিকাংশ প্রবাহপথ পশ্চিমবঙ্গের বীরভূম ও মুর্শিদাবাদ জেলাদ্বয়েই অবস্থিত। মুর্শিদাবাদের কান্দি মহকুমায় এটি ভাগীরথীর সঙ্গে মিলিত হয়েছে।

ব্রাহ্মণীর প্রধান উপনদীগুলি হল ত্রিপিতা, গামারি ও দ্বারকা। গামারি বীরভূম জেলার উত্তর সীমান্তের কাছে উৎপন্ন হয়ে মুর্শিদাবাদে ব্রাহ্মণীতে মিশেছে। কান্দি মহকুমার সাঁকোঘাট গ্রামের কাছে দ্বারকা ব্রাহ্মণীর সঙ্গে মিলিত হয়েছে। এছাড়া ব্রাহ্মণী নর্থ ক্যানাল নামে একটি পুরনো সেচখাল মণিগ্রামের কাছে ব্রাহ্মণী থেকে বেরিয়ে বীরভূমের চাতরা, নলহাটি, সিউড়ি, চিনপাই, ইলামবাজার, বোলপুর, নানুর ও কালীগঞ্জ পর্যন্ত বিস্তৃত।

নলহাটির অদূরে ভদ্রপুরে ব্রাহ্মণীর তীরে ইস্ট ইন্ডিয়া কোম্পানির একটি পুরনো রেশমকুঠি এবং আকালি গ্রামে মহারাজা নন্দকুমার প্রতিষ্ঠিত একটি কালী মন্দির আছে।




	