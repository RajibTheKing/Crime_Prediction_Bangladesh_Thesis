
পৃথিবীর বিস্ময়ের বিভিন্ন তালিকা বহুকাল থেকেই বহু তালিকা প্রস্তুত হয়ে আসছে মনুষ্য-কৃত বা প্রাকৃতিক বিস্ময়কর দ্রষ্টব্যগুলির বিবরণী প্রকাশের জন্য।

প্রাচীন গ্রিক দ্রষ্টব্য-স্থান দর্শনার্থীদের মধ্যে বিশেষভাবে জনপ্রিয় নির্দেশিকা-পুস্তিকাগুলিতে অন্তর্গত, কেবল মাত্র ভুমধ্যসাগরীয় বলয়ের মনুষ্যকৃত সাতটি বিস্ময়কর প্রাচীন উচ্চমানের পুরাতাত্বিক নিদর্শনগুলির তালিকাটিকেই বিশ্বের প্রথম সপ্তাশ্চর্য্যের তালিকা বলে মনে করা হয়। সাত সংখ্যাটিকে গ্রহণ করার কারণ হল গ্রিকরা এটিকে নিখুঁত ও পর্যাপ্ত বলে মনে করেন[১]। মধ্য ও আধুনিক যুগের তালিকাগুলোকে অন্তর্গত করেও আরো বহু তালিকা প্রস্তুত করা হয়েছে।
সূচিপত্র
 [আড়ালে রাখো] 

    ১ প্রাচীন বিশ্বের সপ্তাশ্চর্য
    ২ মধ্যযুগের বিস্ময়
    ৩ আধুনিক বিশ্বের বিস্ময়
        ৩.১ অসামরিক প্রকৌশলীর আমেরিকান সমাজ
        ৩.২ নিউ7ওয়ান্ডর্স ফাউন্ডেশন্সের বিশ্বের সপ্তাশ্চর্য
        ৩.৩ বর্তমান আমেরিকার নতুন সাতটি বিস্ময়
        ৩.৪ পৃথিবীর সাতটি প্রাকৃতিক বিস্ময়
        ৩.৫ পৃথিবীর সমুদ্রতলের সাতটি বিস্ময়
        ৩.৬ শিল্প জগতের সাতটি বিস্ময়
        ৩.৭ পৃথিবীর ভ্রমণ সাতটি বিস্ময়
            ৩.৭.১ মনুষ্য-কৃত ভ্রমণ সাতটি বিস্ময়
            ৩.৭.২ প্রাকৃতিক ভ্রমণ সাতটি বিস্ময়
    ৪ আরও দেখুন
    ৫ তথ্যসূত্র
    ৬ আরো পড়ার জন্য
    ৭ বহিঃসংযোগ

[সম্পাদনা] প্রাচীন বিশ্বের সপ্তাশ্চর্য

    মূল নিবন্ধ: পৃথিবীর সপ্তাশ্চর্য

গিজার বিখ্যাত পিরামিড, বর্তমানেও বিদ্যমান বিশ্বের প্রাচিন বিস্ময়
রোমের কলোসিয়াম
চীনের প্রাচীর।
হ্যাগীয়া সোফিয়া
তাজমহল
গোল্ডেন গেট ব্রীজ
চিচেন ইৎজা
জেরুসালেমের পুরনো নগর
অররা বোরিয়ালিস অথবা সুমেরু প্রভা
গ্র্যান্ড ক্যানিয়ন
গ্রেট বেরিয়ার রিফ
লন্ডনের নিকাষী ব্যবস্থার প্রধান অ্যাবে মিলের পাম্পিং স্টেশন।
মাচু পিচু

ঐতিহাসিক হিরোডোটাস (৪৮৪ খ্রীষ্টপূর্বাব্দ–সি এ. ৪২৫ খ্রীষ্টপূর্বাব্দ), এবং সাইরিনের শিক্ষাবিদ ক্যালম্যকাস (সি এ. ৩০৫-২৪০ খ্রীষ্টপূর্বাব্দ) আলেক্সান্ড্রীয়ার প্রদর্শণশালায় বিশ্বের সাতটি আশ্চর্যের একটি তালিকা প্রস্তুত করেন কিন্তু সেটির উল্লেখ ব্যতিত তাঁদের প্রকৃত লিপিটির সংরক্ষণ সম্ভব হয়নি। সপ্তাশ্চর্য্যগুলি হল:

    গিজার বিখ্যাত পিরামিড
    ব্যাবিলনের শূন্য উদ্যান
    অলিম্পিয়ার জিউসের মূর্তি
    ইফেসাসে আর্টেমিসের মন্দির
    হ্যালিকারনেসাসের সমাধি মন্দির
    রোডস নগরদ্বারে স্থাপিত কলোসাসের (গ্রিক সূর্যদেব) মূর্তি
    আলেকজান্দ্রিয়ার বাতিঘর

প্রাচীনতম তালিকাটিতে সপ্তাশ্চর্য হিসেবে আলেক্সান্ড্রীয়ার বাতিঘরের স্থানে ইশতার প্রবেশদ্বারকেই চিহ্নিত করা হয়েছিল।

গ্রিক পরিভাষায় এগুলি আশ্চর্য্য নয়, "থাউমাতা "(গ্রিক: Θαύματα), যার তর্যমা "দর্শনীয় বস্তু" এই রূপ হয়। বর্তমানে আমরা যে তালিকার কথা জানতে পারি সেটি মধ্যযুগে প্রস্তুত, যখন এর অন্তর্গত বহু বস্তুরই আর কোন অস্তিত্ব ছিল না। প্রাচীনতম বিশ্বের বিস্ময়গুলির মধ্যে শুধুমাত্র গিজার পিরামিডটিই আজও বিদ্যমান।
[সম্পাদনা] মধ্যযুগের বিস্ময়

মধ্যযুগে বিদ্যমান ছিল পৃথিবীর এমন বিস্ময়কর বহু বস্তুর তালিকাই সেসময় প্রস্তুত হয় যদিও এই তালিকাগুলি আদৌ মধ্যযুগে প্রস্তুত কিনা তাতে সংশয় আছে কারণ জ্ঞানালোকের যুগে ও সেই সময়ের কথা জানা যায়নি এবং মধ্যযুগ সম্পর্কে ধারণাটি ষোড়শ শতাব্দীর পূর্বে জনপ্রিয় ছিল না। ব্রীউয়ার এইগুলিকে "পরবর্তী তালিকা" বলে উল্লেখ করে বলেন যে, এগুলি মধ্যযুগের পরবর্তীকালে প্রস্তুত[২]। এই তালিকায় উল্লেখিত বহু স্থাপত্য মধ্যযুগের পূর্বেকার হলেও বিশেষভাবে জ্ঞাত ছিল[৩]। এই তালিকাগুলির বিভিন্ন নাম ছিল যেমন মধ্যযুগের বিস্ময় (কোন বিশেষ সাতটির উল্লেখ ছিল না), মধ্যযুগের সাতটি আশ্চর্য, মধ্যযুগীয় মন ও মধ্যযুগের স্থাপত্যশিল্পের বিস্ময়।

মধ্যযুগের সর্বোষ্ট সাতটি বিস্ময়ের প্রকৃত নিদর্শণ:[২][৩][৪][৫]

    স্টোনহেঞ্জ
    কলোসিয়াম
    কোম এল সোকাফার সমাধি
    চীনের মহাপ্রাচীর
    নানজিং-এর চীনামাটির স্তম্ভ
    হ্যাগীয়া সোফিয়া
    পীসার হেলানো টাওয়ার

এই তালিকাগুলিতে অন্যান্য স্থানও অন্তর্গত ছিল:

    তাজ মহল[৬]
    কায়রো ক্যাথিড্রাল[৭]
    এলী ক্যাথিড্রাল[৮]
    ক্লুনী অ্যাবে[৯]

[সম্পাদনা] আধুনিক বিশ্বের বিস্ময়

আধুনিক কালে নির্মিত বহু উত্কৃ্ষ্ট স্থাপত্য অথবা আজও বিদ্যমান বিস্ময়গুলি নিয়েও বহু তালিকা প্রস্তুত করা হয়েছে। বিশেষভাবে উল্লেখযোগ্য কিছু তালিকা নিচে দেওয়া হল।
[সম্পাদনা] অসামরিক প্রকৌশলীর আমেরিকান সমাজ

অসামরিক প্রকৌশলীর আমেরিকান সমাজ আধুনিক বিশ্বের বিস্ময়ের একটি তালিকা প্রস্তুত করেছেন।[১০]


বিস্ময় 	শুরুর তারিখ 	সম্পূর্ণ হবার তারিখ 	অবস্থান
চ্যানেল টানেল 	১লা ডিসেম্বর, ১৯৮৭ 	৬ই মে, ১৯৯৪ 	ব্রিটিশ যুক্তরাজ্য ও ফ্রান্সের অন্তর্বর্তি ডোভারের জলপ্রনালী।
সিএন টাওয়ার 	৬ই ফাব্রুয়ারি, ১৯৭৩ 	২৬শে জুন, ১৯৭৬, ১৯৭৬-২০০৭ এই সময় পৃথিবীর সর্বোচ্চ মুক্তভাবে দন্ডয়মান কাঠামো। 	টরন্টো, ওন্টারিয়ো, কানাডা
এম্পায়ার স্টেট বিল্ডিং 	২২শে জানুয়ারি, ১৯৩০ 	১লা মে, ১৯৩১, ১৯৩১-১৯৬৭ এই সময় পৃথিবীর সর্বোচ্চ কাঠামো একশরও অধিক তল বিশিষ্ট প্রথম বাড়ি। 	নিউ ইয়র্ক সিটি, নিউ ইয়র্ক, মার্কিন যুক্তরাষ্ট্র
গোল্ডেন গেট ব্রীজ 	৫ই জানুয়ারি, ১৯৩৩ 	২৭শে মে, ১৯৩৭ 	সান ফ্রান্সিস্কো উত্তরবর্তি গোল্ডেন গেট জলপ্রনালী, ক্যালিফোর্নিয়া, মার্কিন যুক্তরাষ্ট্র
ইতাইপু বাঁধ 	জানুয়ারি ১৯৭০ 	৫ই মে, ১৯৮৪ 	ব্রাজিল ও প্যারাগুয়ের মধ্যবর্তি পারানা নদী
ডেল্টা ওয়ার্কস/ জুইডারজি ওয়ার্কস 	১৯৫০ 	১০ই মে, ১৯৯৭ 	নেদারল্যান্ড্‌স
পানামা খাল 	১লা জানুয়ারি, ১৮৮০ 	৭ই জানুয়ারি, ১৯১৪ 	পানামার ইস্থমাস
[সম্পাদনা] নিউ7ওয়ান্ডর্স ফাউন্ডেশন্সের বিশ্বের সপ্তাশ্চর্য

    মূল নিবন্ধ: বিশ্বের সাতটি নতুন বিস্ময়

২০০১ সালে বর্তমানে বিদ্যমান ২০০ লাভজনক স্মৃতিসৌধগুলি থেকে বিশ্বের নতুন সপ্তাশ্চর্য্য নির্ধারণের জন্য সুইস কর্পোরেশনের নিউ7ওয়ান্ডার্স ফাউন্ডেশন এক পদক্ষেপ গ্রহণ করে[১১]। ১লা জানুয়ারি, ২০০৬ সালে একুশটি চুড়ান্ত প্রতিযোগির নাম ঘোষিত হয়[১২]। মিশর, পৃথিবীর একমাত্র আসল বিস্ময়টিকেও অন্যান্য দর্শনিয় স্থান যেমন, স্ট্যাচু অফ লিবার্টি, সিডনী অপেরা হাউস প্রভৃতির সঙ্গে প্রতিযোগিতার সন্মুখীন হবার ঘটনাটিতে অসন্তুষ্ট হয় এবং এই প্রকল্পটিকে হাস্যকর বলে। এই সমস্যার সমাধানের উদ্দেশ্যে, গিজাকে সান্মানিক প্রতিযোগির আখ্যা দেওয়া হয়[১৩]। ৭ই জুলাই, ২০০৭ সালে পর্তুগালের লিসবনের বেনফিকাসের খেলার মাঠে এক বৃহৎ অনুষ্ঠানে ফলাফল ঘোষণা করা হয়[১৪]।
বিস্ময় 	নির্মানের সময় 	অবস্থান
চীনের প্রাচীর 	৫ম শতাব্দী খ্রীষ্টপূর্ব থেকে ১৬ শতক খ্রীষ্টাব্দ 	চীনা
পেত্রা 	সি. ১০০ খ্রীষ্টপূর্ব 	জর্দান
মুক্তিদাতা যীশুখ্রীষ্টের প্রতিমুর্তি 	১২ই অক্টোবর, ১৯৩১ সালে উন্মোচন করা হয় 	ব্রাজিল
মাচু পিচু 	সি. ১৪৫০ 	পেরু
চিচেন ইৎজা 	সি. ৬০০ 	মেক্সিকো
রোমান কলোসিয়ম 	সম্পূর্ণ হয়েছে ৮০ খ্রীষ্টাব্দে 	ইতালি
তাজমহল 	সম্পূর্ণ হয়েছে সি. ১৬৪৮ খ্রীষ্টাব্দে 	ভারত
গ্রেট পিরামিড (সান্মানিক প্রতিযোগি) 	সম্পূর্ণ হয়েছে সি. ২৫৬০ খ্রীষ্টপূর্ব 	মিশর
[সম্পাদনা] বর্তমান আমেরিকার নতুন সাতটি বিস্ময়

২০০৬ সালের নভেম্বর মাসে সহযোগী ভাবে মার্কিন জাতীয় সংবাদ পত্র ইউএসএ টুডে এবং মার্কিন টেলিভিশন অনুষ্ঠান গুড মর্নিং আমেরিকা ছ'জন বিচারক দ্বারা নির্বাচিত নতুন সপ্তাশ্চর্য্যের একটি তালিকা প্রকাশ করে[১৫]। গুড মর্নিং আমেরিকাতে প্রত্যহ একটি হিসেবে এক সপ্তাহ ধরে বিস্ময়গুলির নাম ঘোষণা করা হয়। দর্শকদের অভিমত থেকে ২৪শে নভেম্বর একটি অষ্টম বিস্ময়ের নির্ধারণ করা হয়[১৬]।
সংখ্যা 	বিস্ময় 	অবস্থান
১ 	পোতালা প্রাসাদ 	লাসা, তিব্বত, চীনা
২ 	জেরুসালেমের পুরনো নগর 	জেরুসালেম, ইসরায়েল
৩ 	পোলার আইস ক্যাপ 	মেরু অঞ্চল
৪ 	পাপাহানাউমোকুয়াকী নৌসেনা জাতীয় স্মৃতিসৌধ 	হাওয়াই, মার্কিন যুক্তরাষ্ট্র
৫ 	ইন্টারনেট 	সর্বত্র
৬ 	মায়া ধ্বংশাবশেষ 	ইয়ুকেটান উপদ্বীপ, মেক্সিকো
৭ 	সেরেঙ্গেটি এবং মাসাই মারার বিশাল পরিযান 	তানজানিয়া এবং কেনিয়া
৮ 	বৃহৎ গিরিখাত (দর্শক নির্বাচিত অষ্টম বিশ্ময়) 	আরিজোনা, মার্কিন যুক্তরাষ্ট্র
[সম্পাদনা] পৃথিবীর সাতটি প্রাকৃতিক বিস্ময়

বিস্ময়র বস্তুর অন্যান্য তালিকার মত, সে বিষয় তর্কের অবতারনা হবার কারণে বিশ্বের সাত প্রাকৃতিক বিস্ময়ের একটি তালিকা কোনও ঐকমত্য নেই। সিএনএন কর্তৃক প্রস্তুত বহু তালিকার মধ্যে এটি একটি[১৭]:

    বৃহৎ গিরিখাত
    গ্রেট ব্যারিয়ার রিফ
    রিউ দি জানেইরুর বন্দর
    মাউন্ট এভারেস্ট
    অররা
    প্যারিক্যুটিন আগ্নেয়গিরি
    ভিক্টোরিয়া জলপ্রপাত


বিশ্বের সাতটি প্রাকৃতিক বিস্ময়ের একটি সমকালীন তালিকা প্রস্তুত করনের উদ্দেশ্যে বিশ্বের সাতটি নতুন বিস্ময় এই স্লোগানটির প্রবক্তা, নিউ ওপেন ওয়ার্লড কর্পোরেশন (NOWC) দ্বারা আয়োজিত এক বিশ্বব্যাপী জনমত গ্রহণের প্রচেষ্টা।

বিশ্বের সাতটি প্রাকৃতিক বিস্ময়[১৮]: এটি বর্তমানে প্রতিষ্ঠিত সাতটি প্রাকৃতিক বিশ্ময়ের রক্ষণার্থে অলাভজনক একটি প্রচেষ্টা।
[সম্পাদনা] পৃথিবীর সমুদ্রতলের সাতটি বিস্ময়

পৃথিবীর সমুদ্রতলের সাতটি বিস্ময়, সিএডিএএম আন্তর্জাতিক, মহাসাগরীয় গবেষণা ও সংরক্ষণের উদ্দেশ্যে নিবেদিত আমেরিকায় অবস্থিত একটি ডুবুরিদের সংস্থা, দ্বারা প্রস্তুত পৃথিবীর সমুদ্রতলের সাতটি বিস্ময়ের একটি তালিকা।

১৯৮৯ সালে সমুদ্রতলে সংরক্ষণোপযুক্ত স্থানগুলির চিহ্নিতকরণের জন্য CEDAM ড. ইউজেনী ক্লার্ক সহ কয়েকজন সমূদ্র-বিজ্ঞানীর একটি দল গঠন করে। ওয়াশিংটন, ডি.সি. এর ন্যাশনাল অ্যাকোয়ারিয়ামে, টেলিভিশনের 'সি হান্ট ' অনুষ্ঠানের তারকা লয়েড ব্রিজেস দ্বারা এর ফলাফল ঘোষিত হয়[১৯][২০]।

    পালাউ
    বেলিজ ব্যারিয়ার রিফ
    গ্রেট ব্যারিয়ার রিফ
    জল-বিদ্যুত রন্ধ্র
    গালাপাগোস দ্বীপপুঞ্জ
    বৈকাল হ্রদ
    উত্তর লোহিত সাগর

[সম্পাদনা] শিল্প জগতের সাতটি বিস্ময়

    মূল নিবন্ধ: পৃথিবীর শিল্প জগতের সাতটি বিস্ময়

ব্রিটিশ লেখক, ডেবোরা ক্যাডবেরী, উনবিংশ শতাব্দী এবং বিংশ শতাব্দীর প্রথম দিকের ইনজিনিয়রিং-এর সাতটি বিশিষ্ট কৃতিত্বের কথা তাঁর সেভেন ওয়ান্ডার্স অফ ইন্ডাস্ট্রিয়াল ওয়ার্লড, এই বইটিতে বলেন। ২০০৩ সালে বিবিসি সাতটি পর্বের একটি প্রামাণ্য চিত্রে শৃঙ্খলা প্রস্তুত করে যাতে এক একটি পর্বে এক একটি বিস্ময়ের গড়ে ওঠার নাটকীয় উপস্থাপনা করা হয়েছে। সাতটি বিস্ময়কর শিল্প:

    এসএস গ্রেট ইষ্টার্ন
    বেল রক বাতিঘর
    ব্রুকলিন সেতু
    লন্ডনের নিকাষী ব্যবস্থা
    প্রথম আন্ত:মহাদেশীয় রেলসড়ক
    পানামা খাল
    হুভার বাঁধ

[সম্পাদনা] পৃথিবীর ভ্রমণ সাতটি বিস্ময়

ভ্রমন-বৃত্যান্ত লেখক হওয়ার্ড হিলম্যান অন্যান্য লেখকদের মধ্যে একজন যাঁরা তালিকা প্রস্তুত করেছেন উত্কৃষ্ট মনুষ্যকৃ্ত[২১]ও প্রাকৃতিক[২২] বিশ্বের ভ্রমণ বিস্ময়গুলির:
[সম্পাদনা] মনুষ্য-কৃত ভ্রমণ সাতটি বিস্ময়

    গিজা পিরামিড চত্বর
    চীনের প্রাচীর
    তাজমহল
    মাচু পিচু
    বালি
    আঙ্করভাট
    নিষিদ্ধ নগরী
    বাগান মন্দির ও প্যাগোডা
    কার্নাক মন্দির
    টিয়োটিহকান

[সম্পাদনা] প্রাকৃতিক ভ্রমণ সাতটি বিস্ময়

    সেরেঙ্গেটির পরিযান
    গালাপাগোস দ্বীপপুঞ্জ
    বৃহৎ গিরিখাত
    অ্যান্টার্কটিকা
    ইগুয়াসু জলপ্রপাত
    আমাজন অরণ্য
    নরোঙ্গোরো খাদ
    গ্রেট ব্যারিয়ার রিফ
    ভিক্টোরিয়া জলপ্রপাত
    বোরা বোরা

[সম্পাদনা] আরও দেখুন

    পৃথিবীর অষ্টম আশ্চর্য
    বিশ্ব ঐতিহ্য তালিকা - ইউনেস্কো দ্বারা মনোনিত ৮০০ 'বৈশিষ্টপূর্ণ বিশ্বব্যাপী মূল্যযুক্ত' স্থানের একটি তালিকা।
    জাতীয় সপ্তাশ্চর্য্যের তালিকা
        কানাডার সাতটি বিস্ময়
        পোল্যান্ডের সাতটি বিস্ময়
        পর্তুগালের সাতটি বিস্ময়
        ইউক্রেনের সাতটি বিস্ময়
        ওয়েলসের সাতটি বিস্ময়
    ফোরের সাতটি বিস্ময় (ফোর অ্যাবে, আয়ারল্যান্ড)
    বিশ্বের সাতটি গুরুতর ভুলমহাত্মা গান্ধীর একটি তালিকা

[সম্পাদনা] তথ্যসূত্র

    ↑ অ্যানন (1993)দ্য অক্সফোর্ড ইলাস্ট্রেটেড এনসাইক্লোপিডিয়া প্রথম সংস্করণ অক্সফোর্ড:অক্সফোর্ড ইউনিভার্সিটি।
    ↑ ২.০ ২.১ আই এইচ ইভানস (সংশোধক), ব্রিউয়ার্স ডিক্সনারি অফ ফ্রেস অ্যান্ড ফেব্ল (শততম সংস্করণ চতুর্থ ছাপা (শুদ্ধিকৃত) ; লন্ডন: ক্যাসেল, 1975), পৃষ্ঠা 1163
    ↑ ৩.০ ৩.১ হেরেওয়ার্ড ক্যারিংটন 1880-1958) "দ্য সেভেন ওয়ান্ডার্স অফ দ্য ওয়ার্লড:অ্যানসেন্ট, মেডিয়েভাল অ্যান্ড মডার্ন", ক্যারিংটন কলেকশন - এ পূনর্মুদ্রিত (2003)ISBN 0-7661-4378-3, পৃষ্ঠা 14
    ↑ এডওয়ার্ড ল্যাথাম. এ ডিক্সনারি অফ নেম্স, নিকনেম্স অ্যান্ড সারনেম্স, অফ পার্সন্স, প্লেসেস অ্যান্ড থিংস (1904), পৃষ্ঠা 280।
    ↑ ফ্রান্সীস ট্রেভেলীন মিলার, উডরো উইল্সন,উইলিয়ম হওয়ার্ড টাফ্ট, থিওডোর রুসভেল্ট।অ্যামেরিকা, দ্য ল্যান্ড উই লাভ (1915), পৃষ্ঠা 201।
    ↑ পাপা, অ্যাস ইউ লাইক ইট ,পৃষ্ঠা 67)
    ↑ দ্য কমপ্লিট ইডিয়ট'স গাইড টু দ্য ক্রুসেড্স (2001, পৃষ্ঠা 153))
    ↑ দ্য রাফ গাইড টু ইংল্যান্ড (1994, পৃষ্ঠা 596))
    ↑ দ্য ক্যাথোলিক এনসাইক্লোপিডিয়া , ভ.16 (1913), পৃষ্ঠা 74
    ↑ অসামরিক প্রকৌশলীর আমেরিকান সমাজ
    ↑ নতুন সপ্ত আশ্চর্য্য
    ↑ চূড়ান্ত প্রতিযোগীদের পৃষ্ঠা
    ↑ বিশ্ময়ের নতুন ধারনাতে মিশরের ঐক্যমত্য
    ↑ রয়টার্স ভায়া এবিসি নিউস অস্ট্রেলিয়া "অপেরা হাউস স্নাব্ড অ্যাস নিউ ওয়ান্ডার্স আনভেল্ড" ৭ই জুলাই] ২০০৭]
    ↑ নতুন সপ্তাশ্চর্য্যের তালিকা
    ↑ পৃথিবীর অষ্টম আশ্চর্য্য: পাঠকেরা গ্র্যান্ড ক্যানিয়নকে চিন্হিত করেন
    ↑ CNN ন্যাচরাল ওয়ান্ডার্স
    ↑ সপ্ত প্রাকৃতিক বিশ্ময়
    ↑ পৃথিবীর সমুদ্রতলের বিস্ময়
    ↑ সমুদ্রতলের বিস্ময়ের দ্বিতীয় তালিকা
    ↑ Hillman, Howard। World's top 10 man-made travel wonders। প্রকাশক: Hillman Quality Publications। সংগৃহীত হয়েছে: 2007-07-07।
    ↑ Hillman, Howard। World's top 10 natural travel wonders। প্রকাশক: Hillman Quality Publications। সংগৃহীত হয়েছে: 2007-07-07।

[সম্পাদনা] আরো পড়ার জন্য

    অ্যাশ রাসেল, "পৃথিবীর বিশিষ্ট বিস্ময়গুলি'"। ডর্লিং কিন্ডার্সলে। ২০০০। ISBN 978-0-7513-2886-8
    কক্স, রেগ, এবং নীল মরিস, "আধুনিক বিশ্বের সাতটি বিস্ময়"। চেলসা হাউস প্রকাশনা: গ্রন্থাগার। অক্টোবর ২০০০। ISBN 0-7910-6048-9
    কক্স, রেগ, নীল মরিস এবং জেমস ফিল্ড "মধ্যযুগীয় বিশ্বের সাতটি বিস্ময়"। চেলসা হাউস প্রকাশনা: গ্রন্থাগার। অক্টোবর ২০০০। ISBN 0-7910-6047-0
    ডি'এপাইরো, পিটার এবং মেরি ডেসমন্ড পিঙ্কোইশ, "হোয়াট আর দ্য সেভেন ওয়ান্ডার্স অফ দ্য ওয়ার্লড "এবং আরও 100 টি বৈশিষ্টপূর্ণ সাংস্কৃতিক তালিকা ". অ্যাঙ্কর। ১লা ডিসেম্বর, ১৯৯৮। ISBN 0-385-49062-3
    মরিস, নীল, "দ্য সেভেন ওয়ান্ডার্স অফ দ্য ন্যাচরাল ওয়ার্লড"। ক্রাইসালিস বুক্স। ৩০শে ডিসেম্বর, ২০০২। ISBN 1-84138-495-X

[সম্পাদনা] বহিঃসংযোগ

    আধুনিক বিশ্বের সাতটি বিস্ময় - অ্যামেরিকান সোসাইটি অফ সিভিল ইন্জিনিয়র্স কর্তৃক প্রস্তুত একটি তালিকা।

বিষয়শ্রেণীসমূহ:

    প্রাচীন ইতিহাস
    ভবন ও কাঠামোর তালিকা
    সাংস্কৃতিক তালিকা






পৃথিবীর সপ্তাশ্চর্য একটি জনপ্রিয় তালিকার নাম যাতে সমসাময়িক পৃথীবীর আশ্চর্যজনক মনুষ্য নির্মিত স্থাপনাসমূহের নাম স্থান পায়। এই স্থাপনাসমূহকে অবশ্যই হতে হয় ঐতিহাসিক ও ঐতিহ্যগত গুরুত্ব সম্পন্ন। প্রাচীনকালে হেলেনীয় সভ্যতার পর্যটকেরা প্রথম এ ধরণের তালিকা প্রকাশ করেছিল। সেই থেকে প্রতিটি যুগেই এই তালিকা প্রকাশিত হয়েছে। সর্বশেষে ২০০৭ সালের ৭ জুলাই তারিখে একটি তালিকা প্রকাশিত হয়।
সূচিপত্র
 [আড়ালে রাখো] 

    ১ প্রাচীন যুগ
    ২ মধ্য যুগ
    ৩ বর্তমান যুগ
        ৩.১ নতুন সপ্তাশ্চর্য

[সম্পাদনা] প্রাচীন যুগ
পৃথিবীর সপ্তাশ্চর্য (বাম থেকে ডানে এবং উপর থেকে নিচে): গিজার পিরামিড, ব্যাবিলনের শূন্য উদ্যান, আর্টেমিসের মন্দির, অলিম্পিয়ার জিউসের মূর্তি, রোডস এর মূর্তি, আলেকজান্দ্রিয়ার বাতিঘর, হ্যালিকারনেসাসের সমাধি মন্দির।

    গিজার মহা পিরামিড
    ব্যাবিলনের শূন্য উদ্যান
    আর্টেমিসের মন্দির
    অলিম্পিয়ার জিউসের মূর্তি
    রোডস এর মূর্তি
    আলেকজান্দ্রিয়ার বাতিঘর
    হ্যালিকারনেসাসের সমাধি মন্দির

[সম্পাদনা] মধ্য যুগ

    আগ্রার তাজমহল
    আলেকজান্দ্রিয়ার ভূগর্ভস্থ সমাধি
    চীনের প্রাচীর
    ইংল্যান্ডের স্টোনহেঞ্জ
    রোমের বৃত্তাকার মঞ্চ
    নানকিনের চিনামাটির মিনার
    সেন্ট সোফিয়ার মসজিদ

[সম্পাদনা] বর্তমান যুগ
[সম্পাদনা] নতুন সপ্তাশ্চর্য
আশ্চর্য 	নির্মাণের সময়কাল 	নির্মাতা
চীনের প্রাচীর 	খ্রিস্টপূর্ব ৫ম - ১৬শ শতাব্দী 	চীন
পেত্রা 	অজানা 	জর্ডান
ক্রাইস্ট দ্য রিডিমার 	অক্টোবর ১২, ১৯৩১-এ উদ্বোধন হয় 	ব্রাজিল
মাচু পিক্‌চু 	১৪৫০ খ্রিস্টাব্দ 	পেরু
চিচেন ইৎসা 	৬০০ খ্রিস্টাব্দ 	মেক্সিকো
কলোসিয়াম 	৮০ খ্রিস্টাব্দ 	ইতালি
তাজ মহল 	১৬৪৮ খ্রিস্টাব্দ 	ভারত
গিজার মহা পিরামিড (অনারারি ) 	২৫৬০ খ্রিস্টপূর্বাব্দ 	মিশর

বিষয়শ্রেণীসমূহ:

    ভবন ও স্থাপনাসমূহ
    প্রাচীন ইতিহাস






বিশ্বের সাতটি নতুন বিস্ময় এমন একটি প্রকল্প যার মূল উদ্দেশ্য হচ্ছে আধুনিক বিশ্বের নতুন বিস্ময়ের তালিকা তৈরি করে প্রাচীনকালের সপ্তাশ্চর্যের ধারণাটিকে পুনঃরুজ্জীবিত করা। এ লক্ষ্যে ব্যক্তিমালিকানাধীন New 7 Wonders Foundation বিশ্বব্যাপী ইন্টারনেট ও ফোনের মাধ্যমে বিশ্বের সাতটি নতুন বিস্ময়ের তালিকায় ভুক্তির জন্য মনোনয়ন ও ভোট আহবান করে এবং এর বিজয়ীদের তালিকা ৭ জুলাই, ২০০৭ তারিখে পর্তুগালে ঘোষণা করা হয়।

সুইজারল্যান্ড ভিত্তিক New 7 Wonders Foundation এর দাবী এই প্রকল্পে ইন্টারনেট এবং ফোনের মাধ্যমে ১০০ মিলিয়ন বা ১০ কোটি ভোট পড়েছে। যেহেতু ভক্ত, সরকার এবং পর্যটন সংস্হাগুলো কোন বাধা ছাড়াই যতগুলো ইচ্ছা ভোট দিতে পেরেছে তাই এই ভোটাভুটিকে অনেকেই অবৈজ্ঞানিক আখ্যা দিয়েছেন।
সূচিপত্র
 [আড়ালে রাখো] 

    ১ ইতিহাস
    ২ বিজয়ী নিদর্শনসমূহ
    ৩ প্রতিক্রিয়া
    ৪ অন্যান্য চূড়ান্ত মনোনয়ণ প্রাপ্ত নিদর্শণ সমূহ
    ৫ তথ্যসূত্র

[সম্পাদনা] ইতিহাস
[সম্পাদনা] বিজয়ী নিদর্শনসমূহ
বিশ্বের সাতটি নতুন বিস্ময়ের নাম 	অবস্থান 	ছবি
চিচেন ইৎজা 	মেক্সিকো এর পতাকা ইউকাতান, মেক্সিকো 	El Castillo being climbed by tourists
ক্রাইস্ট দ্যা রিডিমার 	ব্রাজিল এর পতাকা রিউ দি জানেইরু, ব্রাজিল 	
Christ the Redeemer in Rio de Janeiro
কলোজিয়াম 	ইতালি এর পতাকা রোম, ইতালি 	The Colosseum at dusk: exterior view of the best-preserved section
চীনের মহাপ্রাচীর 	Flag of the People's Republic of China চীন 	The Great Wall in the winter
মাচু পিচু 	পেরু এর পতাকা কোস্কো, পেরু 	
View of Machu Picchu
পেত্রা 	জর্দান এর পতাকা জর্ডান 	
The Treasury at Petra
তাজমহল 	ভারত এর পতাকা আগ্রা, ভারত 	Taj Mahal
এবং তালিকাতে একটি সম্মানসূচক ভুক্তি রয়েছে:
গিজার মহা পিরামিড
(প্রাচীন বিশ্বের সপ্তাশ্চর্যের একমাত্র প্রতিনিধি) 	মিশর এর পতাকা কায়রো, মিশর






ব্যাবিলনের শূন্য উদ্যান বা ঝুলন্ত বাগান (ইংরেজি ভাষায়: Hanging Gardens of Babylon) ইরাকের ইউফ্রেটিস নদীর তীরে খ্রিস্টপূর্ব ৬০০ অব্দে নির্মিত হয়। সম্রাট নেবুচাদনেজার সম্রাজ্ঞীর প্রেরণায় এটি নির্মাণ করেন। প্রথমে নির্মাণ করা হয় বিশাল এক ভিত, যার আয়তন ছিল ৮০০ বর্গফুট। ভিতটিকে স্থাপন করা হয় তৎকালীন সম্রাটের খাস উপাসনালয়ের সুবিস্তৃত ছাদে। ভিত্তি স্থাপন করার পর মাটি থেকে এর উচ্চতা দাড়িয়েছিল ৮০ ফুট। এই ভিত্তির উপরেই নির্মিত হয়েছিল বিশ্বের সর্ববৃহৎ এবং বিস্ময়কর পুস্পবাগ। ৪০০০ শ্রমিক রাতদিন পরিশ্রম করে তৈরি করেছিল এই বাগান। বাগান পরিচর্যার কাজে নিয়োজিত ছিল ১০৫০ জন মালী। ৫ থেকে ৬ হাজার প্রকার যুলের চারা রোপণ করা হয়েছিল এই ঝুলন্ত বাগানে। ৮০ ফুট উচুতে অবস্থিত বাগানের সুউচ্চ ধাপগুলোতে নদী থেকে পানি উঠানো হত মোটা পেচানো নলে সাহায্যে। ৫১৪ খ্রিস্টাব্দে পার্শ্ববর্তী পারস্য রাজ্যের সাথে এক ভয়াবহ রক্তক্ষয়ী যুদ্ধে এই সুন্দর উদ্যানটি সম্পূর্ণরূপে ধ্বংস হয়ে যায়।



