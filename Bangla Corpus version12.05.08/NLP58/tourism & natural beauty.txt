
নায়াগ্রা জলপ্রপাত (ইংরেজি ভাষায়: Niagra Falls) উত্তর আমেরিকার নায়াগ্রা নদীর উপর অবস্থিত। মূলত তিনটি পাশাপাশি অবস্থিত ভিন্ন জলপ্রপাত নিয়ে নায়াগ্রা জলপ্রপাত গঠিত। এই তিনটি জলপ্রপাতের নাম: হর্স্‌শু ফল্‌স বা কানাডা ফল্‌স, আমেরিকান ফল্‌স এবং ব্রাইডাল ভিল ফল্‌স। নায়াগ্রা জলপ্রপাত যুক্তরাষ্ট্র ও কানাডার সীমান্তবর্তী অঞ্চলে অবস্থিত। প্রাকৃতিক সৌন্দর্যের কারণে পর্যটকদের কাছে এটি একটি আকর্ষণীয় স্থান।





প্রতি বছর প্রায় ২০ লক্ষ পর্যটক নিউজিল্যান্ডে বেড়াতে আসে।[১] নিউজিল্যান্ডকে সাধারণত একটি পরিচ্ছন্ন, সবুজ দেশ হিসেবে বাজারজাত করা হয়। মিলফোর্ড সাউন্ড এবং টোঙ্গারিরো আল্পীয় ক্রসিং-এর মত প্রাকৃতিক অঞ্চলগুলি সাধারণ গন্তব্যস্থল। বান্‌জি জাম্পিং ও সাগরে তিমি দেখা পর্যটকদের মধ্যে জনপ্রিয়। বেশিরভাগ পর্যটক অকল্যান্ড আন্তর্জাতিক বিমানবন্দরের মাধ্যমে দেশে প্রবেশ করে। এরপর অনেকে কোচ বা ভাড়া গাড়ির মাধ্যমে দেশের প্রত্যন্ত অঞ্চলে ঘুরে বেড়ায়।





নীলগিরি পর্যটন কেন্দ্র বাংলাদেশের বান্দরবন জেলায় নীলগিরি পাহাড়চূড়ায় অবস্থিত একটি জনপ্রিয় পর্যটন কেন্দ্র। সমুদ্রপৃষ্ঠ থেকে অতি উচ্চে অবস্থানের কারণে এই স্থানটি সর্ব্বদা মেঘমণ্ডিত আর এটাই এই পর্যটন কেন্দ্রের বিশেষ আকর্ষণ। একবিংশ শতাব্দীর শুরু থেকে নীলগিরি ধীরে ধীরে দেশব্যাপী মানুষের কাছে পর্যটন কেন্দ্র হিসাবে পরিচিত লাভ করতে শুরু করে। নীলগিরি পর্যটন কেন্দ্রে অবস্থান এবং রাত্রিযাপনের অবিজ্ঞতা রোমাঞ্চকর এবং অবিস্মরণীয় বলে বর্ণনা করা হয়েছে। [১]

বান্দরবন জেলা সদর ধেকে নীলগিরির অবস্থান ৫২ কিলোমিটার দুর। সমুদ্রপৃষ্ঠ থেকে নীলগিরির অবস্থান ২২০০ ফুট ওপরে। পর্যটকের হাতের মুঠোর ফাঁক দিয়ে ঘুরে বেড়ায় মেঘদল। এখানে যেতে হলে পাহাড়ের গা ঘেঁষে উঠতে হবে। আর এর জন্য রয়েছে পুরোনো জীপ জাতীয় গাড়ী যা চান্দের গাড়ী নামে খ্যাত। বান্দরবনের আলীকদম থেকে থানচী গামী রাস্তায় এক ঘণ্টার মধ্যে নীলগিরি পৌঁছানো সম্ভব। নীলগিরি পাহাড়ের চুড়ায় স্থাপিত হয়েছে বাংলাদেশ সেনাবাহিনী পরিচালিত নীলগিরি হিল রিসোর্ট।





নীলসাগর একটি ঐতিহাসিক দিঘি, যা বর্তমানে নীলফামারী জেলা সদর থেকে উত্তর-পশ্চিম কোণে ১৪ কিমিঃ দূরত্বে গোড়গ্রাম ইউনিয়নে অবস্থিত৷। মনে করা হয় ঐতিহাসিক বৈদিক রাজা বিরাট এই দিঘি খনন করেন এবং তা বিরাট দিঘি হিসাবে পরিচিত ছিল৷ পরবর্তীতে বিননা দিঘি নামেও পরিচিতি পায়। স্বাধীনতার পর নীলসাগর নামে ব্যাপক পরিচিতি লাভ করে এবং বর্তমানে এখানে ব্যাপক সংস্কার করে ভ্রমণ পিপাসুদের চিত্তবিনোদনের ব্যবস্থা করা হয়েছে। প্রতি বত্‍সর শীত মৌসুমে অসংখ্য অতিথি পাখির সমাগম ঘটে এই নীলসাগর।





পতেঙ্গা চট্টগ্রাম শহরের ১৪ কিলোমিটার দক্ষিণে অবস্থিত একটি সমূদ্র সৈকত। এটি কর্ণফুলী নদীর মোহনায় অবস্থিত। পতেঙ্গা চট্টগ্রাম শহরের একটি জনপ্রিয় পর্যটন কেন্দ্র। ১৯৯১ সালের ঘূর্ণীঝড়ে এই সৈকতটি ভয়াবহ ভাবে ক্ষতিগ্রস্থ হয়। বর্তমানে সমূদ্র সৈকতে সিমেন্ট দিয়ে তৈরি করা বেড়ি বাঁধ দেয়া হয়েছে।

শাহ আমানত আন্তর্জাতিক বিমানবন্দর এবং বাংলাদেশ নৌ বাহিনীর ঘাটি বিএনএস ঈসা খান পতেঙ্গার সন্নিকটে অবস্থিত। এছারা চট্টগ্রাম বন্দর এর অনেক জেটি এইখানে অবস্থিত।


[আড়াল করো]
প্র • আ • স
Flag of Bangladesh চট্টগ্রাম বিভাগ
রাজধানী: চট্টগ্রাম
উপজেলা/থানাঃ 	
আনোয়ারা  · বাঁশখালী  · বোয়ালখালী  · চন্দনাঈশ  · ফটিকছড়ি  · ভূজপূর  · হাটহাজারী  · লোহাগড়া  · মীরসরাই  · পটিয়া  · কর্ণফুলী  · রাঙ্গুনিয়া  · রাউজান  · সন্দ্বীপ  · সাতকানিয়া  · সীতাকুণ্ড  ·
শহরাঞ্চল 	
আগ্রাবাদ  · নাসিরাবাদ  · পাথরঘাটা  · নালাপাড়া  · পতেঙ্গা  · হালিশহর  · পাঁচলাইশ  · বহদ্দারহাট ·






পশ্চিমবঙ্গ পর্যটন উন্নয়ন নিগম হল পশ্চিমবঙ্গ সরকারের অধীনস্থ একটি সংস্থা ৷ পশ্চিমবঙ্গে পর্যটন শিল্পের বিকাশ ও পর্যটকদের নানা সাহায্যের জন্য পশ্চিমবঙ্গ সরকার এটি স্থাপন করেন ৷ এই সংস্থার প্রধান কার্যালয় কলকাতায় অবস্থিত ৷
[সম্পাদনা] পশ্চিমবঙ্গ পর্যটন উন্নয়ন নিগমের অতিথিশালাগুলির তালিকা

    বকখালি, দক্ষিণ ২৪ পরগণা জেলা [সমুদ্র সৈকত]
    বিষ্ণুপুর, বাঁকুড়া জেলা [ঐতিহাসিক নিদর্শন]
    বহরমপুর, মুর্শিদাবাদ জেলা [ঐতিহাসিক নিদর্শন]
    দীঘা, পূর্ব্ব মেদিনীপুর জেলা [সমুদ্র সৈকত]
    জলদাপাড়া, জলপাইগুড়ি জেলা [অভয়ারণ্য]
    কালিম্পঙ (হিলটপ), দার্জিলিং জেলা [শৈল শহর]
    কালিম্পঙ (তাশিডিং), দার্জিলিং জেলা [শৈল শহর]
    কার্শিয়াং, দার্জিলিং জেলা [শৈল শহর]
    মালদা, মালদা জেলা [ঐতিহাসিক নিদর্শন]
    মালবাজার, জলপাইগুড়ি জেলা [পর্ব্বতের পাদদেশ ও অরণ্য]
    শান্তিনিকেতন, বীরভূম জেলা [আশ্রম ও বিশ্ববিদ্যালয়]
    মাইথন, বর্ধমান জেলা, [বাঁধ ও হ্রদ, তীর্থক্ষেত্র]
    দুর্গাপুর (পথিক মোটেল), বর্ধমান জেলা, [শিল্প শহর]
    গাদিয়াড়া, হাওড়া জেলা, [নদীর উপকূলে চড়ুইভাতির স্থান]
    সজনেখালী, দক্ষিণ ২৪ পরগণা জেলা [অভয়ারণ্য]
    তারকেশ্বর, হুগলী জেলা [তীর্থক্ষেত্র]
    ডায়মন্ড হারবার, দক্ষিণ ২৪ পরগণা জেলা [নদীর উপকূলে চড়ুইভাতির স্থান]
    দার্জিলিং, দার্জিলিং জেলা [শৈল শহর]
    শিলিগুড়ি (মৈনাক), দার্জিলিং জেলা [নগর]
    ব্যারাকপুর, উত্তর ২৪ পরগণা জেলা [সেনানিবাস ও ঐতিহাসিক নিদর্শন]
    রায়গঞ্জ, উত্তর দিনাজপুর জেলা [পক্ষীনিবাস]
    কলকাতা (উদয়াচল, সল্টলেক), কলকাতা জেলা [মহানগর]
    রানী শিরোমনি পর্যটক আবাস, পশ্চিম মেদিনীপুর জেলা, [অরণ্য]

[সম্পাদনা] বহিঃসংযোগ

পশ্চিমবঙ্গ পর্যটন উন্নয়ন নিগমের সরকারি ওয়েবসাইট
বিষয়শ্রেণীসমূহ:

    পশ্চিমবঙ্গ সরকার
    পশ্চিমবঙ্গের পর্যটন
    পশ্চিমবঙ্গের পর্যটনকেন্দ্র






পাথরচাপরি হল বীরভূম জেলার একটি দ্রষ্টব্য স্থান। এই স্থানটি খ্যাত হয়ে আছে এক মহাপুরুষের জন্য, তার নাম হজরত দাতা মেহবুব শাহ। যিনি একজন নামকরা সুফি পীর ছিলেন। কথিত আছে, তিনি নাকি কোন সুদূর ইরান দেশ থেকে এসেছিলেন। যদিও তার প্রকৃত পরিচয়, নাম, ধর্ম ইত্যাদি আজও অজানা। তিনি তার গড়গড়ার( তামাক সেবনের এক প্রকার যন্ত্র ) ছাই থেকে বিভিন্ন রোগীর রোগ সারিয়েছেন। তার একজন প্রধান ভক্ত ছিলেন পাশের গ্রামের ( পাতাডাংগা ) শ্রী বিমলেন্দু বন্দ্যোপাধ্যায়।প্রতি বছর ১০ই চৈত্র তার স্মরনে তথা মৃত্যুদিন উপলক্ষে এক বিশাল মেলা বসে পাথরচাপরিতে। এই মেলায় সমস্ত জাতি ভেদ ভুলে সব মানু্‌ষেরা এই মেলায় সানন্দে যোগদান করেন। সম্প্রতি এই মেলায় যে হাজার হাজার লোকজন আসেন তাদের দান সামগ্রী দ্বারা এই স্থানে একটি মসজিদ এবং একটি উচ্চবিদ্যালয়( আল আমীন মিশন ) গঠিত হয়েছে।এই অঞ্চলের যোগাযোগ ব্যাবস্থা অত্যন্ত ভাল। পাথরচাপরি রাজ্য সড়ক-৬ এর উপর বলে সিউড়ী( বীরভুম জেলার সদর শহর ) এবং রাজনগর থেকে এর সরাসরি বাস যোগাযোগ আছে।






পারকির চর চট্টগ্রাম জেলার আনোয়ারা উপজেলায় অবস্থিত একটি সমুদ্র সৈকত।






পুরনুলুলু জাতীয় উদ্যান বা পুরনুলুলু ন্যাশনাল পার্ক পশ্চিম অষ্ট্রেলিয়ার কিম্বারলে অঞ্চলে অবস্থিত একটি জাতীয় উদ্যান। এ স্থানটি ১৯৮৭ সালে বিশ্ব ঐতিহ্যবাহী স্থান হিসেবে ঘোষিত হয়।






পেরিতো মোরেনো (50°29′S 73°03′W) আর্জেন্টিনার সান্তা ক্রুজ রাজ্যের লস গ্লাসিয়ারেস ন্যাশনাল পার্কে অবস্থিত একটি হিমবাহ। আর্জেন্টেনীয় পেন্টাগনীয়ায় এটি একটি গুরুত্বপূর্ণ পর্যটনকেন্দ্র।






প্রজাপতি উপত্যকা ভারতের ঝাড়খন্ড রাজ্যের রাজধানী রাঁচী শহর থেকে ২০ কি.মি. দূরে লালখাটঙ্গা গ্রামে অবস্থিত ২ একর জমি জুড়ে নির্মীয়মান একটি মনোরম উদ্যান ৷ এটির ইংরাজী নাম ভ্যালি অফ বাটারফ্লাইজ ৷ এটি পূর্ণাঙ্গ ভারে পর্যটকদের কাছে খুলে দেওয়া হবে ২০০৯ সালের ডিসেম্বর মাসে ৷ এটি তৈরি করছেন ঝাড়খন্ড সরকার ৷ এখানে থাকবে ব্লু এন্ড কমন মরমন, কমন ক্রো, কমন টাইগার, জেজিবল, প্লেন টাইগার, মটলেট ইমিগ্রেন্ট ইত্যাদি নানা প্রজাতির প্রজাপতি যা ঝাড়খন্ড রাজ্যে দেখা যায় ৷ এইসব প্রজাপতি সংগ্রহ করা হয় ঝাড়খন্ডের নানা অরণ্য থেকে ৷ এছাড়া এখানে নানা ধরনের পাহাড়ী ও বিরল ফুলগাছও আছে ৷






ফং না গুহা, ফং না-কে বাং জাতীয় উদ্যান
তিয়েন সন গুহা, ফং না-কে বাং জাতীয় উদ্যান

ফং না-কে বাং (ভিয়েতনামীয় ভাষায়: Vườn quốc gia Phong Nha-Kẻ Bàng) ভিয়েতনামের কুয়াং বিন্‌হ প্রদেশে অবস্থিত একটি জাতীয় উদ্যান। এই উদ্যানে ৩০০টির মত গুহা আছে, যাদের মিলিত দৈর্ঘ্য ৭০ কিমি। এর মধ্যে মাত্র ২০ কিমি এ পর্যন্ত ব্রিটিশ ও ভিয়েতনামীয় বিজ্ঞানীরা জরিপ করতে সক্ষম হয়েছে। এই উদ্যানে অনেক ভূগর্ভস্থ নদী আছে। জীববৈচিত্র্যও প্রচুর। ২০০৩ সালে ইউনেস্কো এটিকে একটি ওয়ার্ল্ড হেরিটেজ সাইট হিসেবে তালিকাভুক্ত করে।






ফয়েজ লেক (ইংরেজি: Foy's Lake) চট্টগ্রামের পাহাড়তলী এলাকায় অবস্থিত একটি কৃত্রিম হ্রদ। এটি ১৯২৪ সালে খনন করা হয় ও রেল প্রকৌশলী ফয়-এর (Foy) নামে নামকরণ করা হয়।

বর্তমানে হ্রদটিকে কেন্দ্র করে একটি বিনোদন পার্ক গড়ে তোলার ব্যবস্থা নেয়া হয়েছে। বাংলাদেশের সর্ববৃহৎ নির্মাণ প্রতিষ্ঠান কনকর্ড প্রকল্পটির দায়িত্ব নিয়েছে।






ফিন্সবারি পার্ক লন্ডন বরো অফ হ্যারিনগেতে ১১২ একর এলাকা জুড়ে অবস্থিত একটি পার্ক।





ফ্রেজারগঞ্জ ভারতের পশ্চিমবঙ্গ প্রদেশের দক্ষিণ ২৪ পরগণা জেলার একটি অন্যতম পর্যটন কেন্দ্র ৷ বঙ্গোপসাগরের তীরে এখানকার সমুদ্র সৈকত বিখ্যাত ৷ এটি গড়ে ওঠে ব্রিটিশ শসনকালে ৷ তবে বর্তমানে এর পার্শ্ববর্তী সৈকত শহর বকখালি প্রসিদ্ধি লাভ করায় এখানে তুলনামূলক ভাবে কম পর্যটক আসেন ৷ কলকাতার সঙ্গে ফ্রেজারগঞ্জ সড়কপথে যুক্ত ৷






ফ্লোরেস পেটেনের দপ্তরের রাজধানী, গুয়াতেমালার একটি প্রশাসনিক বিভাগ। ২০০৫ এই শহরের জনসংখ্যা ছিল ১৮,৩৯৯। পুরসভার জনসংখ্যার হিসাব অনুসারে সেখানে মোট ২২,৬০০ বাসিন্দা আছে। শেষ কয়েক বছর ফ্লোরেসের ওপর তিকালের প্রত্নত্তাত্ত্বিক অঞ্চলে সংহ্মিপ্ত ভ্রমণের জন্য একটি পর্যটক ভিত্তি হিসেবে সুনাম অর্জন করেছে।





বকখালি ভারতের পশ্চিমবঙ্গ প্রদেশের দক্ষিণ ২৪ পরগণা জেলার একটি অন্যতম পর্যটন কেন্দ্র ৷ বঙ্গোপসাগরের তীরে এখানকার সমুদ্র সৈকত বিখ্যাত ৷ স্বাধীনতার পর পশ্চিমবঙ্গ সরকার এটিকে পর্যটন কেন্দ্র হিসাবে গড়ে তোলেন ৷ কলকাতার সঙ্গে বকখালি সড়কপথে যুক্ত ৷






বগা লেক বা বগা হ্রদ বা স্থানীয় নামে বগা লেক বাংলাদেশের সর্বোচ্চ উচ্চতার স্বাদু পানির একটি হ্রদ।[১] বান্দরবান শহর থেকে প্রায় ৭০ কিলোমিটার দূরে বগা লেকের অবস্থান কেওকারাডং পর্বতের গা ঘেষে, রুমা উপজেলায়। সমুদ্রপৃষ্ঠ হতে এর উচ্চতা প্রায় ২,০০০ ফুট (কেওকারাডং-এর উচ্চতা ৩,১৭২ ফুট)। ফানেল বা চোঙ্গা আকৃতির[২] আরেকটি ছোট পাহাড়ের চুড়ায় বগা লেকের অদ্ভুত গঠন অনেকটা আগ্নেয়গিরির জ্বালামুখের মতো।
সূচিপত্র
 [আড়ালে রাখো] 

    ১ অবস্থান
    ২ উৎপত্তি ও গঠন
    ৩ ইতিহাস
    ৪ সাধারণ বর্ণনা
    ৫ পর্যটন
    ৬ গ্যালারী
    ৭ বহিঃসূত্র
    ৮ তথ্যসূত্র

[সম্পাদনা] অবস্থান

রুমা উপজেলার পূর্ব দিকে শঙ্খ নদীর তীর থেকে ২৯ কিলোমিটার অভ্যন্তরে অবস্থিত একটি মৌজার নাম নাইতং মৌজা। এই মৌজার পলিতাই পর্বতশ্রেণীর অন্তর্গত একটি পাহাড়ের চূড়ায় হ্রদটি অবস্থিত।[১]
[সম্পাদনা] উৎপত্তি ও গঠন

বাংলাদেশের ভূ-তত্ত্ববিদগণের মতে বগাকাইন হ্রদ মৃত আগ্নেয়গিরির জ্বালামুখ কিংবা মহাশূন্য থেকে উল্কাপিণ্ডের পতনের ফলে সৃষ্টি হয়েছে। অনেকে আবার ভূমিধ্বসের কারণেও এটি সৃষ্টি হতে পারে বলে মত প্রকাশশ করেছেন। এটি ভুবন স্তরসমষ্টির (Bhuban Foundation) নরম শিলা দ্বারা গঠিত। এর পানি বেশ অম্লধর্মী। এ কারণে এতে কোনো শ্যাওলা বা অন্যান্য জলজ উদ্ভিদ নেই। কোনো জলজ প্রাণীও এখানে বাঁচতে পারেনা।[১]
[সম্পাদনা] ইতিহাস

বগালেকের পাশে একটি বম পাড়া (বগা মুখ পাড়া) এবং একটি মুরং পাড়া আছে। স্থানীয় আদিবাসীরা বম, মুরং বা ম্রো, তঞ্চংগ্যা এবং ত্রিপুরা অন্যান্য আদিবাসী। স্থানীয় আদিবাসীদের উপকথা অনুযায়ী, অনেক কাল আগে পাহাড়ের গুহায় একটি ড্রাগন বাস করতো। বম ভাষায় ড্রাগনকে "বগা" বলা হয়। ড্রাগন-দেবতাকে তুষ্ট করতে স্থানীয়রা গবাদী পশু উৎসর্গ করতেন। কিন্তু একবার কয়েকজন এই ড্রাগন দেবতাকে হত্যা করলে চূঁড়াটি জলমগ্ন লেকে পরিণত হয় এবং গ্রামগুলোকে ধ্বংস করে ফেলে। যদিও এই উপকথার কোনো বাস্তব প্রমাণ নেই, তবুও উপকথার আগুন উদগীরণকারী ড্রাগন বা বগা এবং জ্বালামুখের মতো গঠন মৃত আগ্নেয়গিরির ধারণাটির সাথে মিলে যায়।[২]
[সম্পাদনা] সাধারণ বর্ণনা
বান্দরবান জেলার বগা লেক

এই হ্রদটি তিনদিক থেকে পর্বতশৃঙ্গ দ্বারা বেষ্টিত। এই শৃঙ্গগুলো আবার সর্বোচ্চ ৪৬ মিটার উঁচু বাঁশঝাড়ে আবৃত। এটি সমুদ্রপৃষ্ঠ থেকে ৪৫৭ মিটার ও ৬১০ মিটার উচ্চতার মধ্যবর্তী অবস্থানের একটি মালভূমিতে অবস্থিত। এর গভীরতা হচ্ছে ৩৮ মিটার (১২৫ ফুট)। এটি সম্পূর্ণ আবদ্ধ হ্রদ- এ থেকে পানি বের হতে পারে না এবং কোনো পানি ঢুকতেও পারে না। এর আশেপাশে পানির কোনো দৃশ্যমান উৎসও নেই। তবে হ্রদ যে উচ্চতায় অবস্থিত তা থেকে ১৫৩ মিটার নিচে একটি ছোট ঝর্ণার উৎস আছে যা বগা ছড়া নামে পরিচিত। হ্রদের পানি কখনও পরিষ্কার আবার কখনওবা ঘোলাটে হয়ে যায়। কারণ হিসেবে অনেকে মনে করেন এর তলদেশে একটি উষ্ণ প্রস্রবণ রয়েছে। এই প্রস্রবণ থেকে পানি বের হওয়ার সময় হ্রদের পানির রঙ বদলে যায়।[১]
[সম্পাদনা] পর্যটন

স্থানীয় অধিবাসীদের ধারণা এই হ্রদের আশেপাশে দেবতারা বাস করে। এজন্য তারা এখানে পূজা দেন।[১] তবে রহস্যময় উপকথা এবং অকল্পনীয় প্রাকৃতিক সৌন্দর্য্য বগা লেককে বাংলাদেশের একটি গুরুত্বপূর্ন ট্রেকিং এবং ক্যাম্পিং এলাকায় পরিণত করেছে। বিশেষ করে কেওকারাডং যেতে হলে বগা লেকে যাত্রাবিরতি ছাড়া গত্যন্তর নেই। তবে এখানকার যাতায়াত ব্যবস্থা বেশ দুর্গম। পায়ে হাঁটা ছাড়া গত্যন্তর নেই, তাও আবার দুর্গম পথ।[১] অতি সম্প্রতি রুমা থেকে সরাসরি বগা লেকে জীপ (চান্দের গাড়ি) চালু হয়েছে। তবে এডভেঞ্চারপ্রেমীরা প্রাকৃতিক সৌন্দর্য্য আর বুনো জীবনের লোভে ঝিরির পথ নামের আরেকটা পথ ব্যবহার করেন। বগা লেকে একটি সেনা ক্যাম্প এবং দুটি থাকার জায়গা, যার একটি স্থানীয় বমদের দ্বারা চালিত, আর অন্যটি সরকার চালিত। রয়েছে একটি স্কুল ও একটি গির্জাও। বর্তমানে পর্যটকদের যথেচ্ছ আচরণে হ্রদটির প্রাণবৈচিত্র্য এবং নিকট-অরণ্যের প্রাণবৈচিত্র্য হুমকির সম্মুখিন।






বলধা গার্ডেন ঢাকার ওয়ারী এলাকায় অবস্থিত একটি উদ্ভিদ উদ্যান। এই উদ্যানে প্রচুর দূর্লভ গাছপালা রয়েছে। তদানীন্তন ঢাকা জেলা, বর্তমান গাজীপুর জেলার বলধার জমিদার নরেন্দ্রনারায়ণ রায় চৌধুরী ১৯০৯ খ্রিস্টাব্দে বলধা গার্ডেনের সূচনা করেন। তিনি দুটি উদ্যান তেরী করেন। প্রথম উদ্যানটির নাম রাখেন "সাইকী"। পরবর্তিতে তৈরী করা হয় দ্বিতীয় উদ্যান "সিবলী"। নরেন্দ্রনারায়ণ রায় চৌধুরীর মত্যুর পর কোন এক সময়ে এ দুটি উদ্যানকে সম্মিলিতভাবে "বলধা গার্ডেন" নামে আখ্যায়িত করা হ'তে থাকে। ৩.৩৮ একর জায়গার উপর এই উদ্যান নির্মিত। নরেন্দ্রনারায়ণ এখানে একটি পারিবারিক জাদুঘরও প্রতিষ্ঠা করেছিলেন।
সূচিপত্র
 [আড়ালে রাখো] 

    ১ ব্যবস্থাপনা
    ২ সাইকী ও সীবলী
        ২.১ সাইকী
        ২.২ সিবলী
    ৩ চিত্রমালা
    ৪ বহিঃসংযোগ
    ৫ সূত্র

[সম্পাদনা] ব্যবস্থাপনা

১৯৪৩ খ্রিস্টাব্দে নরেন্দ্র নারায়নচৌধুরীর মৃত্যুর পর কলকাতা হাইকোর্টের নিয়ন্ত্রন ট্রাস্টের মাধ্যমে এর দেখা শুনা করা হয়। ১৯৫১ খ্রিস্টাব্দে পাকিস্তান সরকারের আমলে কোর্ট অব ওয়ার্ডস্‌ বাগানের ব্যবস্থাপনায় নিয়োজিত ছিল। কিন্তু, তাদের দুর্বল ব্যবস্থাপনায় বাগানের অবস্থার অবনতি হওয়ায় পাকিস্তান সরকার বাগানের ঐতিহ্য ধরে রাখার জন্য ১৯৬২ খ্রিস্টাব্দে বলধা গার্ডেনের ব্যবস্থাপনার দায়িত্ব দেয় বন বিভাগকে। বর্তমানে এটি জাতীয় উদ্ভিদ উদ্যানের একটি স্যাটেলাইট ইউনিট। [১]এ বাগানের মোট ৮০০ প্রজাতির প্রায় ১৮,০০০ উদ্ভিদ আছে। শিক্ষার্থী ও দর্শণার্থিদেরজন্য এ বাগান উম্মুক্ত। সীবলী অংশ প্রতিদিন সকাল ৮.০০ থেকে দুপুর ১২.০০টা পর্যন্ত ও বিকাল ২.০০ ঘটিকা হতে ৫.০০ ঘটিকা পর্যন্ত এই উদ্যান দর্শনার্থীদের জন্য খোলা থাকে। [২]
[সম্পাদনা] সাইকী ও সীবলী

বলধা গার্ডেন দু'টি অংশে বিভক্ত একটি অংশের নাম সাইকী এবং অন্যটি সিবলী। সাইকী অর্থ আত্মা ও সিবলী অর্থ প্রকৃতির দেবী। দুটি শব্দই গ্রিক পৌরাণিক শব্দ।
[সম্পাদনা] সাইকী

এর সাইকী অংশের প্রধান আকর্ষণ হচ্ছে নীল, লাল, সাদা, হলুদ, জাতের শাপলায় ভরা অনেক গুলো শাপলা হাউজ, বিরল প্রজাতির দেশী বিদেশী ক্যাকটাস, অর্কিড, এনথুরিয়াম, ভূজ্জ পত্র গাছ, বিচিত্র বকুল, আমাজান লিলি ও সুরংগ সহ একটি ছায়াতর ঘর।
[সম্পাদনা] সিবলী

এর সিবলী অংশের মূল আকর্ষণ হচ্ছে শংখ নদ, পুকুর, ক্যামেলিয়া, আশোক, আফ্রিকান টিউলিপস। এখানে আরো আছে সূর্যঘড়ি, জয় হাউজ। বিশ্বকবি রবীন্দ্রনাথ এই জয় হাউসে বসে এখানকার ক্যামেলিয়া ফুলের সৌন্দর্য্যে মুগ্ধ হয়ে তার বিখ্যাত "ক্যামেলিয়া" কবিতাটি লিখেছিলেন।[৩]
[সম্পাদনা] চিত্রমালা

    নরেন্দ্র নারায়ন চৌধুরীর সমাধী

    বাগানের ভিতরের অংশ

    বাগানের ভিতরের অংশ

    বাগানের প্রবেশ পথে এর প্রতিষ্ঠার ইতিহাস

    বাঁধানো পুকুর পাড়

    সূর্য ঘড়ি






বাংলাদেশের জাতীয় উদ্যান বলতে বাংলাদেশ বন্যপ্রাণী (সংরক্ষণ) (সংশোধন) আদেশ ১৯৭৪-এর ২নং অনুচ্ছেদের 'জ' ধারা অনুযায়ী বোঝানো হয় মনোরম ও প্রাকৃতিক সৌন্দর্যবিশিষ্ট অপেক্ষাকৃত বৃহত্তর এলাকা, যার মুখ্য উদ্দেশ্য প্রাকৃতিকভাবে সুন্দর চিত্রানুগ দৃশ্য, উদ্ভিদকুল রক্ষা এবং সংরক্ষণ করা ও যেখানে বিনোদন, শিক্ষা এবং গবেষণার জন্য জনসাধারণের প্রবেশ অনুমতি দেওয়ার ব্যবস্থা থাকে।[১]
[সম্পাদনা] বাংলাদেশের জাতীয় উদ্যানসমূহ

বাংলাদেশের, রাষ্ট্রীয়ভাবে ঘোষিত জাতীয় উদ্যানটি হলো "ভাওয়াল জাতীয় উদ্যান"।

এছাড়াও বাংলাদেশে আরো বহু উদ্যানকে "জাতীয় উদ্যান" ঘোষণা করা হয়েছে। এদের মধ্যে আছে:

    সাতছড়ি জাতীয় উদ্যান
    মধুপুর জাতীয় উদ্যান
    লাউয়াছড়া জাতীয় উদ্যান

ইত্যাদি।






বাহাদুর শাহ পার্ক বাংলাদেশের রাজধানী ঢাকার পুরানো ঢাকা এলাকার সদরঘাটের সন্নিকটে লক্ষ্মীবাজারে অবস্থিত একটি ঐতিহাসিক স্থান যেখানে বর্তমানে একটি পার্ক স্থাপন করা হয়েছে। এ স্থান বহু ঐতিহাসিক ঘটনার সাক্ষী।
সূচিপত্র
 [আড়ালে রাখো] 

    ১ পার্ক
    ২ নামকরণ
    ৩ ইতিহাস
    ৪ খাজা হাফিজুল্লাহ স্মৃতিস্তম্ভ
    ৫ স্মৃতিসৌধ
    ৬ তথ্যসূত্র

[সম্পাদনা] পার্ক

পার্কটি ডিম্বাকৃতি এবং পার্কটি লোহার রেলিং দিয়ে ঘেরা। এর পূর্ব এবং পশ্চিম পাশে দুটো প্রধান ফটক বা গেট রয়েছে। পার্কটির ভেতরে রেলিং এর পাশ দিয়ে পাকা রাস্তা করা হয়েছে।

পার্কটি ঢাকার অন্যতম প্রধান নৌবন্দর সদরঘাট এলাকায় ঢুকতেই লক্ষ্মীবাজারের ঠিক মাথায় অবস্থিত।[১] পার্কটি কে ঘিরে ৭টি রাস্তা একত্রিত হয়েছে। এর চারপাশে সরকারী গুরুত্বপূর্ণ স্থাপনা সহ বেশ কিছু স্কুল, কলেজ, বিশ্ববিদ্যালয় থাকার কারণে এটি পুরনো ঢাকার একটি অন্যতম গুরুত্বপূর্ণ এলাকা হিসেবে বিবেচিত। পার্কের উত্তর পাশে রয়েছে সেন্ট থমাস চার্চ, উত্তর পাশেই অবস্থিত ঢাকার প্রথম পানি সরবরাহ করার জন্য তৈরি ট্যাংক। উত্তর-পূর্ব কোনে আছে ঢাকার অন্যতম কলেজ কবি নজরুল সরকারী কলেজ এবং ইসলামিয়া হাই স্কুল, পূর্ব পাশে রয়েছে ঢাকার অন্যতম প্রাচীন বিদ্যালয় সরকারী মুসলিম স্কুল, দক্ষিণ-পশ্চিম কোণে রয়েছে জগন্নাথ বিশ্ববিদ্যালয়। পার্কের ঠিক উত্তর পশ্চিম পাশেই রয়েছে ঢাকার জজ কোর্ট। এছাড়া বাংলা বাজার, ইসলামপুর, শাখারী বাজারের মত ঢাকার অন্যতম গুরুত্বপূর্ণ বেশ কিছু এলাকা থেকে বর্তমান ঢাকার নতুন এলাকায় আসতে এ পার্ক এলাকার রাস্তাটিই প্রধান সড়ক।
[সম্পাদনা] নামকরণ

আঠার শতকের শেষের দিকে এখানে ঢাকার আর্মেনীয়দের বিলিয়ার্ড ক্লাব ছিল।[১] যাকে স্থানীয়রা নাম দিয়েছিল আন্টাঘর। বিলিয়ার্ড বলকে স্থানীয়রা আন্টা নামে অভিহিত করত। সেখান থেকেই এসেছে "আন্টাঘর" কথাটি। ক্লাব ঘরের সাথেই ছিল একটি মাঠ বা ময়দান যা আন্টাঘর ময়দান নামে পরিচিত ছিল। ১৮৫৮ সালে রানী ভিক্টোরিয়া ভারতবর্ষের শাসনভার গ্রহণ করার পর এই ময়দানেই এ সংক্রান্ত একটি ঘোষনা পাঠ করে শোনান ঢাকা বিভাগের কমিশনার। সেই থেকে এই স্থানের নামকরণ হয় "ভিক্টোরিয়া পার্ক"। ১৯৫৭ সালের আগে পর্যন্ত পার্কটি ভিক্টোরিয়া পার্ক নামে পরিচিত ছিল। ১৮৫৭ সালের সিপাহি বিদ্রোহের পর এক প্রহসনমূলক বিচারে ইংরেজ শাসকেরা ফাঁসি দেয় অসংখ্য বিপ্লবী সিপাহিকে। তারপর জনগণকে ভয় দেখাতে সিপাহিদের লাশ এনে ঝুলিয়ে দেওয়া হয় এই ময়দানের বিভিন্ন গাছের ডালে।[২] ১৯৫৭ সালে (মতান্তরে ১৯৬১) সিপাহি বিদ্রোহের শতবার্ষিকী পালন উপলক্ষে এখানে একটি স্মৃতিসৌধ নির্মাণ করে পার্কের নাম পরিবর্তন করে রাখা হয় বাহাদুর শাহ পার্ক।[৩]। সিপাহী বিদ্রোহ অনুষ্ঠিত হয়েছিল ইংরেজ শাসনের সমাপ্তি ঘটিয়ে মুঘল সম্রাট দ্বিতীয় বাহাদুর শাহ এর শাসন পুনরায় আনার জন্য। তাই তাঁর নামানুসারে এর নতুন নামকরণ করা হয় "বাহাদুর শাহ পার্ক"।[১]
[সম্পাদনা] ইতিহাস

ঊনিশ শতকের প্রথমার্ধে ইংরেজরা এটি কিনে নেয়।[১] তারা এটিকে একটি পার্কের রূপ দেয় এবং এর চারদিকে লোহার দিয়ে ঘিরে দিয়ে এর চার কোণায় চারটি দর্শনীয় কামান স্থাপন করে। অচিরেই স্থানটি জীর্ণ হয়ে গেলে ভেঙ্গে নওয়াব আব্দুল গণির উদ্যোগে একটি ময়দান মত তৈরি করা হয়।[তথ্যসূত্র প্রয়োজন] তখনো এর চারপাশে অনেক আর্মেনীয় বাস করত। ১৮৪০ সালেও এটি ছিল কয়েকটি রাস্তার মাঝে এক টুকরো খালি জায়গায় বৃত্তাকার একটি বাগান (জেমস্‌ টেলরের বর্ণনা অনুসারে)।

ক্লাবঘরটির পৃষ্ঠপোষক ছিলেন ঢাকার নবাব আব্দুল গণি ও নবাব আহসান উল্লাহ। ক্লাবটিতে ইংরেজরা বিলিয়ার্ড ছাড়াও র‌্যাকেট, টেনিস, ব্যাডমিন্টন খেলতো এবং আড্ডা দিতো। এখানে পার্টি-ফাংশনও আয়োজন করা হত। ঢাকা ক্লাবের ইতিহাস এবং পুরনো নথিপত্র অনুযায়ী আন্টাঘর ময়দানের কাছে ঢাকা ক্লাবের এক একর জমির ছিল (সূত্রপুর মৌজাঃ খতিয়ানঃ ৬১৪, প্লট ৬৬৪-৬৬৫)। পুরোন কর্মচারীদের মতে ঢাকা ক্লাব ১৯৫২ সাল পর্যন্ত এ এলাকা তিন একর জমির জন্য খাজনা প্রদান করতো। বিশ শতকের বিশের দশকে ঢাকার নবাবদের ক্ষমতা এবং প্রভাব প্রতিপত্তির ভাটা পরলে ক্লাবটির প্রতি তাদের অনুদান কমে যায়। ঢাকায় রেসকোর্স ময়দানে ঘোড়দোড় আয়োজন এবং আরও অন্যান্য প্রয়োজনে ইংরেজরা ঢাকা ক্লাবটিকে শাহবাগ এলাকায় স্থানান্তরিত করে।

এ ময়দান বিশেষ খ্যাতি অর্জন করে ১৮৫৭ সালে। ১৮৫৭ সালের ২২শে নভেম্বর ইংরেজ মেরিন সেনারা ঢাকার লালবাগের কেল্লায় অবস্থিত দেশীয় সেনাদের নিরস্ত্র করার লক্ষ্যে আক্রমণ চালায়। কিন্তু সেপাহীরা বাধাঁ দিলে যুদ্ধ বেধে যায়। যুদ্ধে আহত এবং পালিয়ে যাওয়া সেনাদের ধরে এনে এক সংক্ষিপ্ত মার্শালের মাধ্যমে তাদের দোষী সাব্যস্ত করে তাদের মৃত্যুদন্ড দেওয়া হয়। বিচারের পর ১১ জন সিপাই কে আন্টাঘর ময়দানে এনে জন সম্মুখে প্রকাশ্যে ফাঁসি দেয়া হয়। স্থানীয় লোকদের মধ্যে ভীতির সঞ্চার করতে লাশগুলো বহু দিন যাবৎ এখানকার গাছে গাছে ঝুলিয়ে রাখা হয়। এ ঘটনার পর বহুদিন পর্যন্ত এই ময়দান এর চারপাশ দিয়ে হাঁটতে ঢাকাবাসী ভয় পেত, কারণ এ জায়গা নিয়ে বিভিন্ন ভৌতিক কাহিনী ছড়িয়ে পরেছিল। সিপাহী বিদ্রোহ দমনের পর ইংরেজরা তাদের সেনাদের স্মরণে আন্টাঘর ময়দানে একটি স্মৃতিস্তম্ভ তৈরি করেছিল।

আর্মেনীয় ক্লাব ঘরের চার কোণায় বসানো সীমানা নির্দেশক চারটি ব্রিটিশ কামাণ পরবর্তীতে তুলে এনে এই পার্কের চারদিকে বসান হয়। এ পার্কের উন্নয়নে নওয়াব আব্দুল গণির ব্যক্তিগত অবদান ছিল। তাঁর নাতি খাজা হাফিজুল্লাহর মৃত্যুর পর তাঁর ইংরেজ বন্ধুরা জনাব হাফিজুল্লাহর স্মৃতি রক্ষার্থে চাঁদা তুলে ১৮৮৪ সালে এখানে একটি স্মৃতিফলক স্থাপন করেছিলো।[১]

১৯৫৭ সালে, সিপাহী বিদ্রোহের ১০০ বছর পূর্তি উপলক্ষে 'ঢাকা ইমপ্রুভমেন্ট ট্রাস্ট'(ডি আই টি)এর উদ্যোগে এই স্থানে একটি স্মৃতিসৌধ নির্মাণ করা হয়।
[সম্পাদনা] খাজা হাফিজুল্লাহ স্মৃতিস্তম্ভ
খাজা হাফিজুল্লাহ স্মৃতিস্তম্ভ

খাজা হাফিজুল্লাহ ছিলেন ঢাকার নবাব স্যার খাজা আহসানুল্লাহর জে্যষ্ঠ পুত্র। তিনি ঢাকার পরববর্তী নবাব হবে এমনটি চিন্তা করে সবাই তাকে সমীহ করতেন এবং যত্নের সাথে লালন করতেন। কিন্তু ১৮৮৪ সালে হঠাৎ হাফিজুল্লাহর অকাল মৃত্যুতে নবাব পরিবার তথা সাড়া ঢাকা শহরই শোকে মুহ্যমান হয়ে পড়ে। পুত্রশোকে নবাব আহসানুল্লাহ অসুস্থ হয়ে পড়েন। পুত্রশোকের কারণে ইংরেজদের বিনোদনের পৃষ্ঠপোষক নবাব আহসানুল্লাহ তাদের আমোদ ফুর্তির জন্য কোন আয়োজন করতেন না। তখন ইংরেজরা নবাবকে স্বান্তনা দেওয়ার জন্য এবং খাজা হাফিজুল্লাহর স্মৃতিকে জীবিত রাখতে পরবর্তী প্রজন্মের জন্য তার পরিচিতিমূলক একটি স্মৃতিস্তম্ভ তৈরি করেন।

তৎকালীন ভারতের রাজধানী কলকাতা থেকে গ্রানাইট পাথরের তৈরি বৃহদাকার স্মৃতিস্তম্ভ জাহাজে করে আনা হয়। স্তম্ভটির চারপাশ মসৃণ এবং চক চক করে তৈরি। গোড়ার দুই দিকে পরিচিতমূলক লিপি খোদাই করা রয়েছে। ১৮৮৫ সালের ১৭ই ফেব্রুয়ারি মঙ্গলবার বিকেল সাড়ে চারটায় বঙ্গের ছোট লাট সাহেব এক আড়ম্বরপূর্ণ অনু্ষ্ঠানের মধ্য দিয়ে খাজা হাফিজুল্লাহ স্মৃতি স্তম্ভটি উদ্ভোধন করেন।
[সম্পাদনা] স্মৃতিসৌধ
সিপাহী বিপ্লবের স্মরণে স্মৃতিস্তম্ভ


এই পার্কের স্মৃতিসৌধটি চারটি পিলার এর উপর দাঁড়ানো চারকোনা একটি কাঠামো। উপরে রয়েছে একটি ডোম। অপর পাশে রয়েছে একটি ওবেলিস্ক, যা ব্রিটিশ সাম্রাজ্য ও ভারতবর্ষের সম্রাজ্ঞী হিসেবে রানী ভিক্টোরিয়ার সিংহাসনে আরোহন মনে করিয়ে দেয়।






বিভূতিভূষণ বন্যপ্রাণী অভয়ারণ্য (পূর্বনাম পারমাদান অভয়ারণ্য) পশ্চিমবঙ্গের উত্তর চব্বিশ পরগনার বনগাঁ মহকুমায় অবস্থিত একটি অভয়ারণ্য। এখানে প্রচুর চিতল হরিণ ও সাধারণ পাখি দেখা যায়। অভয়ারণ্যটি বিশিষ্ট বাঙালি কথাসাহিত্যিক বিভূতিভূষণ বন্দ্যোপাধ্যায়ের নামাঙ্কিত।






বিশ্ব ঐতিহ্যবাহী স্থান বা ইউনেস্কো বিশ্ব ঐতিহ্যবাহী স্থান বিশেষ ধরণের (বন, পাহাড়, হ্রদ, মরুভূমি, স্মৃতিস্তম্ভ, দালান, প্রাসাদ বা শহর) একটি স্থান যা আন্তর্জাতিক বিশ্ব ঐতিহ্য প্রকল্প কর্তৃক প্রস্তুতকৃত তালিকার মধ্যে স্থান পেয়েছে। ইউনেস্কো নিয়ন্ত্রিত বিশ্ব ঐতিহ্য কমিটি এই প্রকল্প পরিচালনা করে থাকে যার সদস্য সংখ্যা ২১। সদস্য দেশগুলো জেনারোল এসেম্বলি অফ স্টেট পার্টিস কর্তৃক একটি নির্দিষ্ট সময়ের জন্য নির্বাচিত হয়। এই সদস্য দেশগুলোকে প্রকল্পের স্টেট পার্টি বলা হয়।[১] এই কমিটিটি জাতিসংঘ নিরাপত্তা পরিষদের অনুরুপ।

এই প্রকল্পের কাজ হলো অনন্য সাধারণ সাংস্কৃতিক ও প্রাকৃতিক গুরুত্ববিশিষ্ট স্থানসমূহের নাম লিপিবদ্ধ করা এবং তাদের শ্রেণীকরণের জন্য প্রয়োজনীয় পদক্ষেপ গ্রহণ করা। কিছু বিশেষ শর্তসাপেক্ষে এই স্থানগুলোর রক্ষণাবেক্ষণের জন্য বিশ্ব ঐতিহ্য ফান্ড অর্থ সাহায্য দিয়ে থাকে। ২০০৬ সাল পর্যন্ত এ ধরণের মোট ৮৩০টি স্থানের নাম লিপিবদ্ধ করা হয়েছে। এর মধ্যে ৬৪৪টি সাংস্কৃতিক, ১৬২টি প্রাকৃতিক এবং ২৪টি মিশ্র শ্রেণীর। মোট ১৩৮টি রাষ্ট্রে এই স্থানগুলো অবস্থিত। ইউনেস্কোর নীতি অনুসারে প্রতিটি ঐতিহ্যবাহী স্থানের একটি পরিচয়বাহী নম্বর দেয়া হয়। বর্তমানে এই নম্বরের সংখ্যা ১২০০ ছাড়িয়ে গেছে যদিও স্থানের সংখ্যা আরও কম। প্রতিটি ঐতিহ্যবাহী স্থানের সমুদয় সম্পত্তি ও জমির মালিক ঐ স্থানটি যে দেশে অবস্থিত সেই দেশ। তবে এই স্থানগুলো রক্ষার দায়িত্ব বর্তায় আন্তর্জাতিক সম্প্রদায়ের। তাই বিশ্ব ঐতিহ্যবাহী স্থান প্রকল্পের আওতাভুক্ত সকল রাষ্ট্রই প্রতিটি স্থান রক্ষার ব্যাপারে ভূমিকা রাখতে পারে।




