
খাবার খাওয়ার জন্য ব্যবহৃত পাত্র। সাধারণত বৃত্তাকার। চিনামাটি, মেলামিন, স্টিল দিয়ে তৈরি থালাই এখন বহুল ব্যবহৃত হয়। প্রাচীন কালে পোড়ামাটি এবং কাশা দিয়ে তৈরি থালার ব্যবহার ছিল বেশি।





দরজা বা ফটক হলো অভ্যন্তরীন পরিসর ও বহিঃপরিসর, এই দুয়ের ভেতর গমনাগমনের জন্য দেয়ালে অবস্থিত ছিদ্র, যা সাধারণত সাত ফুট উচু এবং প্রয়োজন ভেদে চওড়া হয়ে থাকে। দরজার মুখে চৌকাঠ লাগিয়ে তাতে পাল্লা সংযোগ করা হয়, যেন প্রয়োজনে দরজা বন্ধ বা খোলা যায়। এই পাল্লা স্লাইডিং বা সুইং দুই রকমই হতে পারে। সুইঙের পাল্লা সংখ্যা এক বা একাধিক হতে পারে এবং সেই সংখ্যা দিয়েই তার নামকরণ করা হয়। রিভলভিং দরজা আর একটি বিশেষ টাইপ দরজার।

বাংলাদেশের স্থাপনাতে প্রাচীন কাল থেকেই দুই পাল্লা বিশিষ্ট সুইং দরজা ব্যবহার হয়ে আসছে। তবে তৈরি এবং ব্যবহার উপযোগীতার কারণে এখন বাসা বাড়ী বা এ্যাপার্টমেন্ট ভবনে একপাল্লার সুইং দরজাই বেশি ব্যবহৃত হয়। স্লাইডিং দরজা সাধারণত বড় বড় বিপণী বিতান বা বাণিজ্যিক ভবনে ব্যবহৃত হয় বেশি। অবাসিক ভবনে শোয়ার জায়গা থেকে লাগোয়া বারান্দাতে যাওয়ার জন্য স্লাইডিং দরজা ইদানিং বেশ জনপ্রিয়তা পেয়েছে কারণ সেক্ষেত্রে দরজাটি জানালার কাজও করে। আর রিভলভিং দরজা সাধারণত পার্ক বা উন্মুক্ত পরিসরে ব্যবহার করা হয়। নির্মাণ উপকরণ হিসাবে কাঠ, লোহা, এ্যালুমিনিয়ান আর গ্লাসের ব্যবহারই বেশি। দরজা কোন পরিসরের নিরাপত্তা এবং গোপনীয়তা নিশ্চিত করে।





ধামা বেত জাতীয় কাঠি দিয়ে বোনা বড় অর্ধগোলকাকৃতি ঝুড়ি জাতীয় পাত্র। সাধারণ ঝুড়ির চেয়ে ধামা একটু বড় হয় কয়েক ফুট ব্যাসের হতে পারে এবং সাধারণতঃ ঝুড়ির চেয়ে বুনট অনেক ঘন হয়। সাধারণতঃ শস্য, আনাজপাতি ইত্যাদি রাখবার জন্য ব্যবহার হয়।






একটি ধুনুরির ("Cotton carder") ছবি-- চিত্রকর Pierre Sonneratএর ১৭৮২ খ্রিস্টাব্দের চিত্র অনুকরণে করা একটি প্রাচীন এনগ্রেভিং

এটি একটি পুরোনো দিনের পেশা। ধুনুরি তুলো ধোনে। এদের কাছে একটি ধনুকের মত যন্ত্র (carding bow) থাকে যার ছিলা (তন্ত্রী) জমাট তুলোর মধ্যে দিয়ে তারপর ছিলাটিতে মুগুরের বাড়ি মেরে টঙ্কার দেওয়া হয়। ছিলার কম্পনে তুলো ছিড়ে নরম পেঁজা হয়ে যায (এবং শিমুল তুলোর ক্ষেত্রে বীজও আলাদা হয়ে যায়)। তারপর সেই নরম তুলো কাপড়ের খোলসের মধ্যে ভরে সেলাই করে ধুনুরী বিছানা বালিশ ইত্যাদি তৈরি করে।

তুলোর বীজ ছাড়াবার জন্যে পাশ্চাত্যের "cotton gin"এর আধুনিক যন্ত্রচালিত সংস্করণের ব্যাবহার ধুনুরীর পেশাকে আজ অনেকটাই ম্রিয়মান করে দিয়েছে





পাস্তুরায়ণ(pasteurization) দুধ ও অন্যান্য তরল বিশুদ্ধকরনের একটি পদ্ধতি। ফরাসি অণুজীববিজ্ঞানী লুই পাস্তুর এই বিশেষ পদ্ধতি উদ্ভাবন করেন। পাস্তুরায়নের প্রথম পরীক্ষাটি সম্পন্ন করেছিলেন লুই পাস্তুর ও ক্লদ বার্নার্ড, ১৮৬৪ সালের ২০ এপ্রিলে। পাস্তুরায়নের প্রাথমিক উদ্দেশ্য ছিল ওয়াইন ও বিয়ারের টকে যাওয়া প্রতিরোধ করা।[১]

পাস্তুরায়ণে তাপমাত্রা ৬০o থেকে ৬৩o সেলসিয়াসে ৩০ মিনিট রেখে হঠাৎ করে ১৩o নামিয়ে আনা হয়। এর ফলে দুধের মধ্যে থাকা ব্যাকটেরিয়া সহ অন্যান্য জীবাণু ধ্বংস হয়।

পাস্তুরায়ণ প্রক্রিয়ায় কেবল খাবারের মধ্যে থাকা অণুজীবদের সংখ্যাবৃদ্ধি শ্লথ করে দেয়া হয়; এর মাধ্যমে সকল ক্ষতিকর অণুজীব ধ্বংস করা হয় না। পাস্তুরায়ণ প্রক্রিয়ায় রোগসৃষ্টিকারী জীবাণুর সংখ্যা কমিয়ে আনা হয়, যাতে তারা রোগবালাই সৃষ্টি করতে না পারে (এক্ষেত্রে ধরে নেয়া হচ্ছে পাস্তুরায়িত পণ্যটি সঠিকভাবে সংরক্ষিত হয়েছে এবং তা মেয়াদোত্তীর্ণ হবার আগেই ব্যবহৃত হয়েছে)। বাণিজ্যিক ভিত্তিতে খাদ্যের জীবাণুমুক্তকরণ প্রচলিত নয়, কারণ তা খাদ্যের স্বাদ ও মানে প্রভাব ফেলে। তবে কিছু কিছু খাবার বাণিজ্যিক জীবাণুমুক্তকরণের জন্যে উপযোগী করে নেয়া যাতে পারে।[২]
[সম্পাদনা] পাস্তুরায়ণযোগ্য পণ্যসমূহ

    আমন্ড
    এপল সিডার
    বিয়ার
    টিনজাত খাবার
    শেডার পনির
    কর্নব্রেড
    কাঁকড়া
    ক্রিম
    ডিম
    মধু (পাতলা করা না হলে অপ্রয়োজনীয়)
    জুস
    মেপল সিরাপ
    দুধ
    কমলার রস
    পাম ওয়াইন
    তৈরি খাবার
    সয় সস
    স্পোর্টস ড্রিংক
    তামাকু
    ভিনিগার
    ভিটামিন পানি
    পানি
    ওয়াইন






পিতল এক প্রকারের সংকর ধাতু। দস্তা ও তামার সংমিশ্রণে এটি তৈরি করা হয়।





পেরেক বা তারকাঁটা বা কাঁটা প্রকৌশল, কাঠের কাজ এবং নির্মাণকাজের ক্ষেত্রে শক্ত, ধাতব পিনের মত এক ধরনের তীক্ষ্ণ বস্তু যা সাধারণত দুই বা ততোধিক বস্তুকে একসাথে আটকে রাখার কাজে ব্যবহৃত হয়। আগে লোহার তৈরি পেরেকই বেশী ব্যবহার হতো, তবে এখন স্টীলের শংকর ধাতুর পেরেক সচরাচর ব্যবহার করা হয়। বিশেষ কাজে ব্যবহৃত পেরেকের উপরে মরিচা বা ক্ষয় রোধক প্রলেপ দেয়া থাকতে পারে, বিশেষ করে সেই পেরেক যদি রূক্ষ আবহাওয়ায় বা রাসায়নিক পদার্থ দেয়া কাঠে ব্যবহার করা হয়। অন্যদিকে, কারুশিল্পের অবিচ্ছেদ্য অনুষঙ্গ হিসেবে স্টেইনলেস স্টীলের শংকর ধাতু, পিতল, তামা বা টিন দিয়ে তৈরি করা পেরেক ব্যবহার করা হয়। গ্যালভানাইজড (দস্তার প্রলেপ দেয়া) পেরেকগুলো সুলভ এবং রূক্ষ আবহাওয়ায় কার্যকরী বলে জনপ্রিয়।






ফুলদানী ফুল সাজিয়ে রাখবার পাত্র। সাধারণতঃ এর নিচে জল রাখা যায় ও তাতে কাটা ফুলের ডাঁটি ডুবিয়ে রাখলে ফুল অনেক্ষণ তাজা থাকে। দামী ফুলদানীগুলোর গায়েও অনেকরকম অলঙ্করণ থাকে।






বঁটি রান্নার কাজে ব্যবহৃত একটি সরঞ্জাম। সবজি বা মাছ মাংস কাটবার জন্য অধিকাংশ বাঙালি গৃহস্থালিতেই বঁটি ব্যবহার হয়। এটি একটি অর্ধচন্দ্রাকৃতির ধাতব (প্রধানত লোহার) পাত বা ফলা যার অবতল বাঁকটি ধারালো ও উত্তল বাঁকটি ভোঁতা। সাধারণত বঁটিকে খাড়া করে রাখার জন্য একটি অনুভুমিক অংশ বা বাঁট থাকে। কাটাকুটির কাজে ব্যবহারের সময় বাঁটটিকে পা দিয়ে ধরে রাখা যায়। বঁটির বাঁট সাধারণতঃ কাঠের হয়। তবে ইদানীং ধাতব বাঁটেরও বেশ প্রচলন হয়েছে। ধাতব বাঁট হলে বাঁটটি খুব মোটা নাও হতে পারে কিন্তু ধারাল অংশটি উচু করে রাখার জন্য সেক্ষেত্রে সেদিকের নিচে অনেক সময় দুটি পা থাকে (ছবিতে দেখুন)। বঁটির মূল অংশের সাথে বাঁটের সংযোগ স্থলে কব্জা থাকে যাকে ভাঁজ করলে বঁটির ধারালো অংশ বাঁটের দিকে ও ভোঁতা অংশ বাইরের দিকে হয়ে সুরক্ষিত অবস্থায় রাখা যায়। বাঁটের উপস্থিতি দা ও বঁটির পার্থক্য; এবং বঁটিকে স্থির রেখে সবজিকে বঁটিতে ঘষে কাটা হয়, অন্যদিকে দা দিয়ে কাটার সময় লক্ষবস্তুকে স্থির রেখে দা দিয়ে কোপ দেওয়া হয়।
[সম্পাদনা] বঁটির প্রকার
[সম্পাদনা] আঁশ বঁটি

মাছের আঁশ ছাড়ানো বা কখনো মাছ মাংস কাটার জন্য ব্যবহৃত বঁটি। এগুলি খুব ধারালো হয়। অনেক সময় এর পা ধাতব বা খুব মোটা কাঠ দিয়ে ভারী করে তৈরি করা হয়। কাঠের খুব বড় সাবেকী আঁশ বঁটির কব্জা নাও থাকতে পারে এবং সেক্ষেত্রে তাকে ব্যবহার না করলে শুইয়ে রাখা হয়। এই ধরণের আঁশ বঁটি খুব ভয়ঙ্কর অস্ত্র ও নানা দুর্ঘটনায় এর আঘাতে আহত বা প্রাণহানি হওয়ার সম্ভাবনা থাকতে পারে।
[সম্পাদনা] খড় কাটা বঁটি

এর ধারালো অংশটিতে করাতের মত খাঁজ কাটা থাকে। এতে ঘষে ঘষে গরুর জাবনা দেওয়ার জন্য গোছা গোছা খড় কেটে টুকরো করা হয়।





বদনা বা "লোটা" পানি বহন করার জন্য ব্যবহৃত এক প্রকারের পাত্র যা সাধারণত বাংলাদেশ এবং ভারতের কিছু অঞ্চলে ব্যবহৃত হয়। বদনার আকৃতি সাধারণত গোলাকার, তবে এর নিচের দিক থেকে সামান্য বাঁকা একটি নলাকার অংশ বেরিয়ে আসে। পানিভর্তি বদনা কাত করলে এই নল থেকে পানি বের হয়। মূলত কম পরিমাণে পানি, দুধ সহ যেকোনো তরল স্থানান্তরের কাজে বদনা ব্যবহৃত হয়ে থাকে। ভারত উপমহাদেশের লোকজন সাধারণত পানি ব্যবহারে নিজেকে পরিস্কার-পরিচ্ছন্ন রাখতে পছন্দ করে, তাই শৌচকার্যে এ অঞ্চলের মানুষ পানির পাত্র হিসেবেও বদনা ব্যবহার করে থাকেন। ধর্মীয় আচারেও এর ব্যবহার রয়েছে, যেমন হিন্দুদের পুজায় ও মুসলমানদের অযুতে এবং গোসলে। পুজোয় ব্যবহৃত লোটা সিঁদুর দিয়ে রাঙ্গানো থাকে এবং সাধারণত কাঁসা বা পিতলের তৈরি হয়ে থাকে।

সাধারণত পিতল, কাঁসা, প্লাস্টিক কিংবা অ্যালুমিনিয়াম দিয়ে বদনা তৈরি করা হয়। প্রাচীণকালে মাটির তৈরি বদনার প্রচলন ছিলো, যা আজো মাঝে মধ্যে দেখা যায়।





বর্শা দুই দিকে ধারালো, চোখা মাথা বিশিষ্ট, লাঠির মাথায় গাথা হাতে তৈরি অস্ত্রবিশেষ। অতি প্রাচীন আমল থেকেই বর্শা বা বল্লমের ব্যবহার দেখা যায়। বন্দুক আবিস্কারের আগে এটি ছিল দুরের শত্রুকে আঘাতের অন্যতম ব্যবহার্য অস্ত্র।





বলপয়েন্ট কলম বা বলপেন, লেখার একধরনের কলম। ১৯৩৮ সালে হাঙ্গেরীতে সাংবাদিক লাস্জলো বাইরো এটি উদ্ভাবন করেন।






বাংলাদেশ নজরুল সেনা একটি বেসরকারি গণ উন্নয়নমূলক সংগঠন। সংগঠনটি মূলত বাংলাদেশের শিশু, কিশোর ও তরুণদের শিক্ষা ও স্বাস্থ্য উন্নয়নে কাজ করে যাচ্ছে। বিখ্যাত বাঙালি কবি ও লেখক কাজী নজরুল ইসলামের নামে সংগঠনটির নামকরণ করা হয়েছে। নজরুলের দর্শন সংগঠনটির উদ্দেশ্যে পূরণে অনুপ্রেরণা প্রদান করে যাচ্ছে।
সূচিপত্র
 [আড়ালে রাখো] 

    ১ প্রতিষ্ঠা
    ২ কর্মকাণ্ড
    ৩ নজরুল সেনা স্কুল
    ৪ তথ্যসূত্র

[সম্পাদনা] প্রতিষ্ঠা

১৯৬৪ সালে তত্কালীন পূর্ব পাকিস্তানে বাংলাদেশ নজরুল সেনা প্রতিষ্ঠিত হয়। ১৯৭১ সালে বাংলাদেশের স্বাধীনতা যুদ্ধ ও ভারত-পাকিস্তান যুদ্ধ চলাকালে এর কর্মসূচী কমিয়ে আনা হয়, তবে বাংলাদেশের স্বাধীনতার পর এর কর্মকাণ্ডের ব্যাপক বিস্তৃতি ঘটতে থাকে। বাংলাদেশের জাতীয় কবি কাজী ইসলামের দর্শন এই সংগঠনটিকে অনুপ্রাণিত করে। এই সংগঠনটি শিশু নির্যাতনের বিরুদ্ধে কাজ করে এবং শিশু ও তরুণদের আর্থ-সামাজিক পরিস্থিতি, ধর্ম, দারিদ্র্য, স্বাস্থ্যগত বিভিন্ন সমস্যা সমাধানে কাজ করে।
[সম্পাদনা] কর্মকাণ্ড

ট্রাস্টিদের এবং বোর্ড সদস্যদের নিয়ে একটি কেন্দ্রীয় কমিটির মাধ্যমে পরিচালিত বাংলাদেশ নজরুল সেনার প্রায় ৩৫ টি শাখা রয়েছে। এটি পাবলিক স্কুল, কিণ্ডারগার্টেন স্কুল ও এতিমখানাগুলোর কিশোর ও তরুণদের সহায়তা ও সাহায্য প্রদান করে থাকে। এছাড়াও সংগঠনটি অনেক সেচ্ছাসেবী কর্মকাণ্ড ও অনুষ্ঠানের আয়োজন করে থাকে।
[সম্পাদনা] নজরুল সেনা স্কুল

সংগঠনটি নজরুল সেনা স্কুল নামে ময়মনসিংহ জেলায় একটি সুপরিচিত কিণ্ডারগার্টেন স্কুলও প্রতিষ্ঠা করেছে। ১৯৯০ সালে প্রতিষ্ঠিত এই স্কুলটিকে বাংলাদেশ নজরুল সেনা সরাসরি পর্যবেক্ষণ করে থাকে। জি. ই. এম ফারুক নামে সংগঠনটির একজন সক্রিয় ব্যক্তিত্ব্য স্কুলটির প্রতিষ্ঠাতা এবং বর্তমান অধ্যক্ষ্য। নজরুল সেনা স্কুলে ২০০ এর ও বেশি ছাত্র, ১৮ জন নিয়মিত শিক্ষক এবং ৫জন কর্মী রয়েছে। এই স্কুলটির ছাত্ররা লেখাপড়া নিয়ে ব্যস্ত থাকার পাশাপাশি বিভিন্ন সাংস্কৃতিক অনুষ্ঠান যেমন: গান, নাচ, অংকন, খেলাধুলা, বিতর্ক ও অন্যান্য কর্মকাণ্ডে জড়িত থাকে। এই স্কুলটি ময়মনসিংহ জেলায় প্রথমবারের মত মাল্টিমিডিয়া কম্পিউটারের মাধ্যমে শিক্ষা প্রদান শুরু করে। প্রতি বছর স্কুলটি পিকনিক, শিক্ষা সফর, বার্ষিক ক্রীড়া প্রতিযোগিতা, সাংস্কৃতিক প্রতিযোগিতা ও বার্ষিক পুরস্কার বিতরণীর আয়োজন করে থাকে। প্রতিবছর ছাত্ররা একটি মাল্টিমিডিয়া কম্পিউটার প্রদর্শনীর আয়োজন করে থাকে এবং সেখানে তারা তাদের কম্পিউটার দক্ষতার নানা দিক তুলে ধরে।
[সম্পাদনা] তথ্যসূত্র

    বাংলাদেশ নজরুল সেনা
    নজরুল সেনা স্কুল
    কাজী নজরুল ইসলাম
    বাংলাদেশ নজরুল সেনা ও নজরুল সেনা স্কুলের বিভিন্ন কর্মকান্ডের স্থির চিত্র
    ফেসবুকে বাংলাদেশ নজরুল সেনা ও নজরুল সেনা স্কুল






বাইনোকুলার এক ধরনের হস্তধৃত দূরবীক্ষণ যন্ত্র। দুরে, স্বাভাবিক দৃষ্টিসীমার বাইরে অবস্থিত বস্তু দেখার জন্য ব্যবহার হয়। এটি দ্বারা দুরের প্রায় অদৃশ্য বস্তুকেও কয়েক ফুট সামনে দেখা সম্ভব। এর বিভিন্ন মান থাকে যা থেকে এর দূরত্ব মোচনের সক্ষমতা বোঝা যায়। দু'চোখে ব্যবহার করা যায় বলে এক বাইনোকুলার বলা হয়। একই যন্ত্র একচোখের উপযোগী হলে তাকে মনোকুলার বলা হয়। এটি সমুদ্রগামী জাহাজ ও যুদ্ধক্ষেত্রে বেশি কাজে লাগে। এছাড়া স্টেডিয়ামের খেলা দেখতে বা ভ্রমণের সময় বা পশু পাখির গতিবিধি পর্যবেক্ষণে ব্যবহার করা হয়। বাইনোকুলার এবং দূরবীণ (ইংরেজি:Telescope) অভিন্ন নয়।






বাইসাইকেল বা দ্বিচক্রযান হচ্ছে দুই চাকা বিশিষ্ট পায়ে চালানোর জন্য একটি বাহন। একে বাংলায় শুধু সাইকেল বলে অভিহিত করা হয়। এতে সাধারণত কোনো মেশিন থাকে না, তবে আধুনিক কিছু বাইসাইকেলে মেশিন লক্ষ্য করা যায়।






বাইহার (ইংরেজি:Baihar), ভারতের মধ্য প্রদেশ রাজ্যের বালঘাট জেলার একটি নগর পঞ্চায়েত-শাসিত শহর ।
[সম্পাদনা] ভৌগলিক উপাত্ত

শহরটির অবস্থানের অক্ষাংশ ও দ্রাঘিমাংশ হল 22.1° N 80.55° E ।[১]সমূদ্র সমতল হতে এর গড় উচ্চতা হল ৫৬৭ মিটার (১৮৬০ ফুট)।
[সম্পাদনা] জনসংখ্যার উপাত্ত

ভারতের ২০০১ সালের আদম শুমারি অনুসারে বাইহার শহরের জনসংখ্যা হল ১৫,৪০০ জন।[২] এর মধ্যে পুরুষ ৫১%, এবং নারী ৪৯%।


এখানে সাক্ষরতার হার ৬৭%, । পুরুষদের মধ্যে সাক্ষরতার হার ৭৫%, এবং নারীদের মধ্যে এই হার ৫৮%। সারা ভারতের সাক্ষরতার হার ৫৯.৫%, তার চাইতে বাইহার এর সাক্ষরতার হার বেশি।


এই শহরের জনসংখ্যার ১৪% হল ৬ বছর বা তার কম বয়সী।






বাটালকাঠ খোদাইয়ে ব্যবহৃত একটি যন্ত্র। এর ফলা খুব ধারাল হয়ে খাকে। কাজের প্রয়োজন অনুপাতে বিভিন্ন আকৃতির হয়, সাধারনত: ১/৪ , ১/২ , ১ প্রভৃতি ইঞ্চি মাপে পাওয়া যায়।






বাথরুম হল একধরনের ঘর যা সংস্কৃতিভেদে বিভিন্ন কার্যকলাপের জন্য ব্যবহৃত হয়। আধুনিক ধারণা অনুসারে বাথরুম বলতে বোঝায় “গোসলখানা সহ ঘর" বা “যেখানে গোসল করা হয়”। বাথরুমে একটি গোসলখানা বা একটি বাথটিউব, অথবা উভয়ই থাকতে পারে। এছাড়া বাথরুমে সাধারণত বেসিন বা সিঙ্ক, শৌচাগারও থাকে। আধুনিককালে বাথরুম অ্যাপার্টমেন্ট, ফ্ল্যাট বা বাড়ির অভ্যন্তরে থাকে। অত্যাধুনিক বাথরুমে গরম ও ঠান্ডা পানির পৃথক ব্যবস্থা, চুল বা দাঁরি শেভ কয়ার যন্ত্র, ওয়াশিং মেশিন বা কাপড় ধোয়ার যন্ত্র ইত্যাদি থাকে।






বুমেরাং হল এক খণ্ড বক্রাকৃতি কাঠ, যা অস্ত্র হিসেবে বা খেলার জন্য ব্যবহৃত হয়। পৃথিবীতে এলাকা ভেদে বিভিন্ন আকার এ প্রকৃতির বুমেরাং দেখা যায়। তবে সব চেয়ে পরিচিত হল প্রত্যাবর্তনক্ষম বুমেরাং যা সঠিক পদ্ধতিতে নিক্ষেপ করা হলে উপবৃত্তাকার পথে প্রদক্ষিণ করে নিক্ষেপকারীর কাছেই ফিরে আসে। তবে কিছু বুমেরাং নিক্ষেপকারীর কাছে ফিরে আসে না ; এসব বুমেরাং অস্ত্র হিসেবে ব্যবহৃত হয়। আর প্রত্যাবর্তনক্ষম বুমেরাং খেলার সামগ্রী হিসেবে বিনোদনের জন্য ব্যবহৃত হয়। আধুনিক বুমেরাংগুলো বিভিন্ন আকার এবং প্রকৃতির হয়ে থাকে ; এজন্য উপযুক্ত উপাদান ব্যবহৃত করা হয়।

ইতিহাসে থেকে জানা যায় প্রাচীন মিশরীয়, আমেরিকার ক্যালিফোর্নিয়া এবং অ্যারিজোনার আদিবাসীরা এবং দক্ষিণ ভারতীয়রা পাখি এবং খরগোস মারার জন্য অপ্রত্যাবর্তী বুমেরাং (যে বুমেরাংগুলো নিক্ষেপকারীর কাছে ফিরে আসে না) ব্যবহার করত।[১]

কিছু কিছু বুমেরাং ছোঁড়া হত না, এগুলো হাতাহাতি লড়াইয়ে বিশেষত অষ্ট্রেলিয়াতে ব্যবহৃত হত।





বেলন হল সিলিন্ডারাকৃতির রান্নাঘরে ব্যবহৃত সরঞ্জামবিশেষ, যা মূলতঃ খামির আকৃতি দিতে ও সমতল করতে ব্যবহৃত হয়। বেলন সাধারণত দু' ধরণের হয়; রোলার ও রড। রোলার জাতীয় বেলনে একটি পুরু সিলিন্ডারাকৃতি রোলার দু' পাশে ছোট্ট দুটো হাতল দিয়ে যুক্ত থাকে; রড জাতীয় বেলন সাধারণত ক্রমাগত সরু হয়ে যাওয়া দন্ডবিশেষ। বিভিন্ন উপকরণ ও ধরণের বেলন রান্নাঘরে নানান ধরণের কাজে এদের সুবিধানুযায়ী ব্যবহৃত হয়।


সূচিপত্র
 [আড়ালে রাখো] 

    ১ বেলনের রকমফের
    ২ উপাদান
    ৩ জনপ্রিয় সংস্কৃতিতে বেলন
    ৪ তথ্যসূত্র

[সম্পাদনা] বেলনের রকমফের

    রড: ২-৩ সেমি ব্যাসের কাঠের তৈরি সরু দন্ড। হাতের তালু দিয়ে মন্ডের ওপর চাপ দিয়ে এটি ব্যবহার করা হয়। প্রয়োজন অনুযায়ী এর এক বা উভয় পার্শ্বই সরু করা হয়। পূর্ব এশিয় অথবা ফরাসি স্টাইলের বেলন, এবং তুর্কি ওকলাভা রড সদৃশ বেলন।
    রোলার: ৭-১০ সেমি ব্যাসের হরেক রকম উপাদানে তৈরি পুরু, ভারী বেলন যার দু'পাশে সরু হাতা থাকে। এই বেলন ব্যবহার করা হয় হাতা দুটি ধরে খামিরের ওপর বেলন চালিয়ে। অনেক পশ্চিমা দেশে এ ধরণের বেলন ব্যবহার করা হয়; বাংলাদেশ ও ভারতেও এটি সুপ্রচলিত। রুটি বেলার সময় সাধারণত একটি গোল পিঁড়ির ওপর আটা বা ময়দার পিন্ড রেখে তা বেলন দিয়ে সমতল করা হয়।'.[১]

[সম্পাদনা] উপাদান

বেলন নানা আকার, আকৃতি এবং উপাদানে তৈরি হতে পারে যার মধ্যে রয়েছে গ্লাস, কাঠ, ইস্পাত, মার্বেল এবং প্লাস্টিক। কিছু বেলন হয় ফাঁপা, আবার কোন কোনটি উষ্ণ বা শীতল জল দিয়ে পূর্ণ করা হয়, যা কোন কোন খাবার যথাযথভাবে বেলতে সহায়ক হয়।


[সম্পাদনা] জনপ্রিয় সংস্কৃতিতে বেলন

বেলন চিরায়তভাবে গিন্নিদের অস্ত্র এবং কার্টুনে প্রায়ই রাগান্বিত গৃহবধুদের প্রিয় যুদ্ধাস্ত্ররূপে বেলনকে ব্যবহৃত হতে দেখা যায়।






বেলুন (ইংরেজি ভাষায়: Balloon) হচ্ছে গ্যাস যেমন হিলিয়াম, হাইড্রোজেন, নাইট্রাস অক্সাইড অথবা বাতাস ভর্তি একটি ব্যাগ বা থলে। আধুনিক বেলুন যদিও রাবার, ল্যাটেক্স, পলিক্লোরোফেরেন, নাইলন দিয়ে তৈরি হয়, তবে পূর্বে বেলুন তৈরি হতো পশু যেমন শুকরের মূত্রথলী থেকে। বহুকাল ধরে বেলুনকে মানুষ তার আকাশযান হিসেবে ব্যবহার করছে। আধুনিক যুগে বেলুনে আকাশ ভ্রমণ একপ্রকার প্রমোদভ্রমণ হিসেবে উপভোগ্য। তবে বিভিন্ন গবেষণা, জরিপ কিংবা সহজসাধ্য আকাশ ভ্রমণে বেলুনযান গুরুত্বের সাথেই ব্যবহৃত হয়।
সূচিপত্র
 [আড়ালে রাখো] 

    ১ খেলনা বেলুন
    ২ গ্যাস বেলুন
    ৩ বেলুনযান
    ৪ তথ্যসূত্র

[সম্পাদনা] খেলনা বেলুন

শিশুরা খেলনা হিসেবে যে বেলুন ব্যবহার করে থাকে, তা সাধারণত ল্যাটেক্সের তৈরি হয়। সাধারণত মুখ দিয়ে জোরে ফু দিয়ে ফুলিয়ে এজাতীয় বেলুন ব্যবহৃত হয়। তবে ভিতরে কার্বন ডাইঅক্সাইড ব্যবহৃত হয় বলে বেলুন, বাতাসের তুলনায় ভারি হয়ে যায় এবং বাতাসে ভাসতে পারে না। রঙ-বেরঙের বেলুন দিয়ে জন্মদিনের উৎসবে ঘর সাজানোর রেওয়াজ বিশ্বের বিভিন্ন দেশে দেখা যায়।
[সম্পাদনা] গ্যাস বেলুন

সাধারণ বেলুনে হাইড্রোজেন গ্যাস ভরা হলে তা বাতাসে ভাসে। তখন বেলুনের মুখ সুতায় বেঁধে সে সুতা হাতে ধ’রে রাখতে হয়। হাইড্রোজেন গ্যাস বাতাসের চেয়ে হালকা বিধায় এরকম বেলুন বাতাসে ভাসে। শান্তির প্রতীক কবুতর উড়িয়ে যেমন অনেক অনুষ্ঠানের সূচনা করা হয় তেমনি একগুচ্ছ গ্যাস বেলুন অবমুক্ত করে অনুষ্ঠান উদ্বোধনের রেওয়াজ চালু হয়েছে। গ্যাস বেলুন ছেড়ে দিলে ভাসতে ভাসতে তা ক্রমশ: আকশে উঠে যায়। তবে সুতায় মুখ বাঁধা হলেও গ্যাস ‘লিক’ হয়ে যেতে থাকে এবং একসময় বেলুন নিচে নামতে শুরু করে।
[সম্পাদনা] বেলুনযান

বেলুন যখন যান হিসেবে ব্যবহৃত হয়, তখন তার আকৃতি হয় যথেষ্ট বড় এবং তা ভর্তি করা হয় সাধারণ বাতাসের থেকে হালকা কোনো গ্যাস দিয়ে —সাধারণত হিলিয়াম দিয়ে। বেলুনের নিচের দিকে একটা বাঁশ কিংবা বেতের ঝুড়ি রশি দিয়ে লাগানো থাকে। বেলুনকে গ্যাস পুরে ফুলিয়ে নিলে তা উর্ধ্বমুখী হয়, তখন তার নিচে ঝুড়িটা ঝুলে থাকে এবং মানুষ বা বেলুন যাত্রী এই ঝুড়িতে অবস্থান করেন। অতীতে[কখন?] বেলুনের উচ্চতা নিয়ন্ত্রণের জন্য ঝুড়িতে রাখা হতো বালির বস্তা। পরবর্তিতে বেলুনের উপরিভাগে আলগা পরিচলনক্ষম পর্দা লাগানোর মাধ্যমে বেলুনের ভিতরকার বাতাস প্রয়োজনমতো বের করে দেয়া ও ধরে রাখার ব্যবস্থা করার মাধ্যমে বেলুনের নিয়ন্ত্রণকে সহজ করা হয়।






বস্ত্র এবং ফ্যাশন ডিজাইনের ক্ষেত্রে বোতাম (ইংরেজি ভাষায়: button) হচ্ছে একটি ছোট চাকতি আকৃতির বস্তু বিশেষ। এটি সাধারণত গোল হয়, তবে অন্যান্য আকৃতিরও হতে পারে। সচারচর কাপড়ের কোনো অংশ ঢেকে রাখতে বোতাম ব্যবহৃত হয়, এবং কিছুক্ষেত্রে সৌন্দর্যবর্ধনের অলঙ্কার হিসেবেও এর ব্যবহার স্বীকৃত। লম্বা আকৃতির খোলা অংশের ক্ষেত্রে একটি নির্দিষ্ট স্থান পরপর বোতাম লাগানো হয়, এবং যে স্থানে বোতাম প্রবেশ করানো হয়, তা বোতাম ছিদ্র (buttonhole) নামে পরিচিত।

বিভিন্ন প্রকার বস্তুর দ্বারা বোতাম তৈরি করা হতে পারে। এর মধ্যে কিছু আছে প্রাকৃতিক, আবার কিছু আছে কৃত্রিম। প্রাকৃতি পদার্থগুলোর মধ্যে আছে হাড়, শিং, আইভরি, শামুক বা ঝিনুকের খোলস, কাঠ, নারকেলের খোলস, ইত্যাদি। আর কৃত্রিম পদার্থগুলোর মধ্যে আছে সেলুলয়েড, কাচ, ধাতু, ব্যাকেলাইট, প্লাস্টিক ইত্যাদি। শক্ত প্লাস্টিক হচ্ছে বোতাম তৈরির সবচেয়ে সাধারণ কাচামাল। অন্যান্য পদার্থগুলো মূলত বিশেষ বিশেষ ক্ষেত্রে ব্যবহৃত হয়।

বোতাম সংক্রান্ত কিছু মানুষের ক্ষেত্রে একপ্রকার মানসিক ভীতি কাজ করে, যা কোউমপোউনোফোবিয়া (koumpounophobia) নামে পরিচিত।


