<doc>
সারাদেশে পালন করা হবে মুক্ত সফটওয়্যার দিবস
| তারিখ: ১৩-১২-২০১১
আগামী বছরের শুরু থেকে প্রতিটি বিশ্ববিদ্যালয়ে মুক্ত বিশ্বকোষ উইকিপিডিয়ার জন্য উইকি ডে পালন করা হবে।ঢাকার বাইরে মুক্ত সফটওয়্যারের প্রশিক্ষণ কার্যক্রম বাড়ানো হবে। সেপ্টেম্বরের তৃতীয় শনিবার মুক্ত সফটওয়্যার দেশব্যাপী পালন করা হবে।গত ৭ থেকে ১০ ডিসেম্বর খুলনা ও সুন্দরবনে অনুষ্ঠিত বাংলাদেশ ওপেন সোর্স নেটওয়ার্কের (বিডিওএসএন) প্রথম কংগ্রেসে এসব সিদ্ধান্ত নেওয়া হয়।
৭ ডিসেম্বর রাতে খুলনা থেকে সুন্দরবন যাওয়ার পথে লঞ্চের ছাদে বিডিওএসএনের সাধারণ সম্পাদক মুনির হাসান কংগ্রেসের উদ্বোধন করেন। এ সময় তিনি বলেন, ‘মুক্ত সফটওয়্যার ও মুক্ত দর্শন প্রসারের জন্য সারা দেশে ছড়িয়ে থাকা স্বেচ্ছাসেবীদের সাফল্য ও ব্যর্থতা মূল্যায়নের একটি ক্ষেত্র এই কংগ্রেস।’
তিন দিনের এ আয়োজনে ছিল বিডিওএসএনের পূর্ববর্তী কাজের মূল্যায়ন, ভবিষ্যর‌্যা পরিকল্পনা, মুক্ত সফটওয়্যার বিষয়ে কর্মশালা, আলোচনা, বাংলা উইকিপিডিয়া ইত্যাদি নিয়ে আলোচনা। খুলনা বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের (সিএসই) প্রধান মাহবুবুর রহমান, খুলনা প্রকৌশল ও প্রযুক্তি বিশ্ববিদ্যালয়ের সিএসই বিভাগের প্রধান কে এম আজহারুল হাসান, মওলানা ভাসানী বিজ্ঞান ও প্রযুক্তি বিশ্ববিদ্যালয়ের তথ্য ও যোগাযোগপ্রযুক্তি বিভাগের চেয়ারম্যান আহসান হাবিব, অন্যরকম গ্রুপের চেয়ারম্যান মাহমুদুল হাসানসহ বিডিওএসএনের সদস্য, শিক্ষক, মুক্ত পেশাজীবী ও সহযোগী সংগঠনের দেড় শতাধিক সদস্য কংগ্রেসে অংশ নেন।
এই আয়োজনে ২০১৩ সালে সেন্ট মার্টিনে দ্বিতীয় কংগ্রেসের ঘোষণা দেওয়া হয়। কংগ্রেসের পৃষ্ঠপোষক হিসেবে ছিল আসুস, টেলিটক, বিজনেস ইনোভেশন অ্যান্ড ইনকিউবেশন সেন্টার (বিআইআইসি), ওরাটর পিআর, সেন্টার ফর টেকনোলজি ডেভেলপমেন্ট ও তাম্রলিপি।
উল্লেখ্য, মুক্ত সফটওয়্যার প্রচার, প্রসার ও মুক্ত সফটওয়্যার ব্যবহারে উদ্বুদ্ধ করার নানা ধরনের কার্যক্রম প্রসারে ২০০৫ সালের ২৪ অক্টোবর যাত্রা শুরু করে বিডিওএসএন। —নুরুন্নবী চৌধুরী
</doc>
<doc>
মার্কিন প্রতিষ্ঠানের সঙ্গে চুক্তিবদ্ধ হলো বাংলাদেশি প্রতিষ্ঠান
| তারিখ: ১৩-১২-২০১১
সফটওয়্যার শিল্পের বিকাশের জন্য সম্প্রতি বাংলাদেশি প্রতিষ্ঠান ডেটাসফট সিস্টেমস বাংলাদেশ লিমিটেড এবং মার্কিন প্রতিষ্ঠান ভার্চুস্ট্রিম ইনকরপোরেটেডের মধ্যে একটি চুক্তি হয়েছে। ভার্চুস্ট্রিমের জ্যেষ্ঠ উপদেষ্টা এডওয়ার্ড ফ্র্যাঙ্কলিন এবং ডেটাসফটের ব্যবস্থাপনা পরিচালক মাহবুব জামান চুক্তিপত্রে সই করেন।
অনুষ্ঠানে বিজ্ঞান ও প্রযুক্তি প্রতিমন্ত্রী ইয়াফেস ওসমান, জিপিআইটির প্রধান নির্বাহী কর্মকর্তা পিটার অ্যান্থনিসহ অনেকে উপস্থিত ছিলেন।
এই চুক্তির ফলে প্রতিষ্ঠান দুটি ক্লাউড অ্যাডভাইজার টুল ও ক্লাউড প্লাটফর্ম সার্ভিসেস বাজারজাতকরণে যৌথভাবে কাজ করবে। এই তথ্যপ্রযুক্তি সেবা বাংলাদেশের ব্যবসায়িক অবকাঠামোগত কর্মক্ষমতা ও শক্তি বৃদ্ধিতে সহায়ক ভূমিকা রাখবে বলে প্রতিষ্ঠান দুটি আশা করছে।—বিজ্ঞপ্তি
</doc>
<doc>
ই-এশিয়া ও মন্থন পুরস্কার পেল বিবিসি জানালা
| তারিখ: ১৩-১২-২০১১
বিবিসি ওয়ার্ল্ড সার্ভিস ট্রাস্ট পরিচালিত ইংরেজি শেখার উদ্যোগ ‘বিবিসি জানালা’ সম্প্রতি দুটি আন্তর্জাতিক পুরস্কার অর্জন করেছে। মুক্ত ও দূরশিক্ষণ বিভাগে ‘ই-এশিয়া পুরস্কার ২০১১’ এবং ‘ই-এডুকেশন অ্যান্ড লার্নিং’ বিভাগে ভারতভিত্তিক মন্থন পুরস্কার পেয়েছে বিবিসি জানালা।
যুক্তরাজ্যের আন্তর্জাতিক উন্নয়ন সংস্থার (ডিএফআইডি) ইউকেএইডের অর্থায়নে ‘ইংলিশ ইন অ্যাকশন’ প্রকল্পের আওতায় ২০১৭ সালের মধ্যে বাংলাদেশের দুই কোটি ৫০ লাখ মানুষকে ইংরেজিতে দক্ষ করে তোলার লক্ষ্যে বিবিসি জানালা পরিচালিত হচ্ছে। বিবিসি ওয়ার্ল্ড সার্ভিস ট্রাস্টের এক সংবাদ বিজ্ঞপ্তিতে এই তথ্য জানানো হয়েছে।
বিবিসি জানালা মোবাইল ফোন, ওয়েবসাইট, টেলিভিশন অনুষ্ঠান ও দৈনিক সংবাদপত্রে ‘লেসন’ প্রকাশের মাধ্যমে বাংলাদেশের লাখ লাখ মানুষকে সহজে ও সাধ্যের মধ্যে ইংরেজি শিখতে সাহায্য করছে। এর আগে বিবিসি জানালা ‘মাইক্রোসফট শিক্ষা পুরস্কার ২০১০’, ‘জিএসএমএ পুরস্কার ২০১১’, ‘ওয়ার্ল্ড সামিট পুরস্কার ২০১১, ‘এম-বিলিয়নথ্ পুরস্কার’ ও ‘ওয়াইজ পুরস্কার’ পেয়েছে।
</doc>
<doc>
অংশীদারদের নিয়ে জমকালো আয়োজন
| তারিখ: ১২-১২-২০১১
রাজধানীর একটি হোটেলে বাংলাদেশের ব্যবসায়িক অংশীদারদের নিয়ে গত বুধবার জমকালো অনুষ্ঠানের আয়োজন করে স্যামসাং। সারা দেশ থেকে স্যামসাংয়ের ছয় শতাধিক অংশীদার এতে অংশ নেন। স্যাক্সোফোনের সুরে শুরু হয় অনুষ্ঠান। এরপর নাচ পরিবেশন করেন নাদিয়া ও লিখন। এ আয়োজনে জুয়েল আইচ জাদু প্রদর্শন করেন।
অনুষ্ঠানে বক্তব্য দেন স্যামসাংয়ের ঢাকা শাখার ব্যবস্থাপনা পরিচালক ক্যাংহুন লি। তিনি বলেন, ‘বাংলাদেশের ক্রেতাদের তথ্যপ্রযুক্তি পণ্যের চাহিদা পূরণ এবং দেশের ক্রমবর্ধমান তথ্যপ্রযুক্তি ক্ষেত্রকে এগিয়ে নিতে স্যামসাং বদ্ধপরিকর।’ অনুষ্ঠানে সফল ব্যবসায়িক অংশীদারদের পুরস্কৃত করা হয়। পুরস্কার হিসেবে কম্পিউটার সোর্স ও বিজনেসল্যান্ড লিমিটেডের কয়েকজন কর্মকর্তাকে ফ্রান্স ও থাইল্যান্ড বেড়ানোর সুযোগ দেওয়া হবে।এ ছাড়া রায়ানস আইটি লিমিটেড, কম্পিউটার ভিলেজ, কম্পিউটার আর্কাইভ লিমিটেড, কম্পিউটার সিটি লিমিটেড, জাস্টেক কম্পিউটার, সুপিরিয়র ইলেকট্রনিকস, এডেক্সেল ইন্টারন্যাশনাল এবং সিস্টেম প্যালেস থ্যাইল্যান্ড সিঙ্গাপুর ভ্রমণের সুযোগ পেয়েছেন। আর গান গেয়ে শোনান আলিফ আলাউদ্দিন।
</doc>
<doc>
স্টিভ জবসের ব্রোঞ্জ মূর্তি
অনলাইন ডেস্ক | তারিখ: ০৮-১২-২০১১
স্টিভ জবসের মৃত্যুর দুই মাস পার হয়ে গেছে। এখনো এতটুকু থিতিয়ে যায়নি বৈপ্লবিক এই প্রযুক্তিবিদের প্রতি মানুষের আগ্রহ। এই আগ্রহের কারণেই হাঙ্গেরির এক ভাস্কর গড়ছেন তাঁর সাত ফুট উঁচু একটি ব্রোঞ্জমূর্তি। এই ব্রোঞ্জমূর্তিতে জবসকে তাঁর চিরাচরিত মক টারটেল গলার কালো গেঞ্জি ও নীল রঙের জিনস পরা অবস্থাতেই দেখা যাবে।
হাঙ্গেরীয় সেই ভাস্করের নাম এরনো টথ। তিনি এই ব্রোঞ্জমূর্তিতে স্টিভ জবসের মুখাবয়বের প্রতি বিশেষ গুরুত্ব দিচ্ছেন।
‘স্টিভ জবসের এই মূর্তিটি হবে প্রাণবন্ত। আমরা কোনো স্থাণু ধরনের মূর্তি তৈরি করতে চাই না। বিভিন্ন ভিডিও দেখে আমরা স্টিভ জবসের বক্তৃতা দেওয়ার স্টাইলগুলো লক্ষ করেছি। এই মূর্তিতে তেমনই একটি স্টাইল ফুটিয়ে তোলার চেষ্টা করা হয়েছে।’ বলেছেন, এরনো টথ।
এই মূর্তিটি তৈরিতে পৃষ্ঠপোষকতা করছে হাঙ্গেরীয় সফটওয়্যার প্রতিষ্ঠান গ্রাফিসফট। গ্রাফিসফটের স্বত্বাধিকারী গ্যাবর বোজার ৩০ বছর আগে কোনো একটি কাজে স্টিভ জবসের সঙ্গে দেখা করেছিলেন। তখন থেকেই জবসের ভক্ত বনে যান তিনি।
বুদাপেস্টের অফিস পার্কে ২১ ডিসেম্বর স্টিভ জবসের এই মূর্তিটি উন্মোচিত হবে বলে আশা করা হচ্ছে।
</doc>
<doc>
বুয়েটে হয়ে গেল প্রযুক্তি উৎসব
| তারিখ: ০৬-১২-২০১১
বাংলাদেশ প্রকৌশল বিশ্ববিদ্যালয়ের (বুয়েট) কম্পিউটার বিজ্ঞান ও প্রকৌশল বিভাগের উদ্যোগে ১ নভেম্বর থেকে শুরু হওয়া ‘সিএসই ফেস্টিভ্যাল ২০১১’ নামের তিন দিনব্যাপী প্রযুক্তি উৎসব গত শুক্রবার শেষ হয়েছে। ঢাকা ও ঢাকার বাইরে থেকে বেশ কয়েকটি বিশ্ববিদ্যালয় এই প্রযুক্তি উৎসবে অংশ নেয়।
এই প্রযুক্তি উৎসবে আন্তবিশ্ববিদ্যালয় বিভিন্ন ধরনের ইলেকট্রনিকস প্রকল্প ও প্রোগ্রামিং প্রতিযোগিতা অনুষ্ঠিত হয়। বাংলাদেশ প্রকৌশল বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের প্রভাষক নাশিত শাহরিয়ার প্রথম আলোকে বলেন, এই প্রতিযোগিতায় বিভিন্ন বিশ্ববিদ্যালয়ের প্রাণবন্ত উপস্থিতি ছিল চোখে পড়ার মতো।
আন্তবিশ্ববিদ্যালয় ইলেকট্রনিকস প্রকল্প প্রতিযোগিতায় হার্ডওয়্যার বিভাগে বিজয়ী হয়েছে বাংলাদেশ প্রকৌশল বিশ্ববিদ্যালয়ের যানবাহন পার্কিংয়ের স্বয়ংক্রিয় উপায়সংক্রান্ত একটি প্রকল্প ও রানারআপ হয়েছে ইউনিভার্সিটি অব এশিয়া প্যাসিফিকের ডিজিটাল-যন্ত্রে বাংলা বর্ণমালার হাতেখড়ি নামের প্রকল্প।
সফটওয়্যার বিভাগে বিজয়ী ও রানারআপ হয়েছে যথাক্রমে বুয়েটের ভিজ রিসার্চ ও অ্যানড্রয়েডের জন্য মুক্ত বাংলা প্রকল্প। এই বিভাগে বিশেষ পুরস্কার পেয়ে বিজয়ী হয়েছে হাজী দানেশ বিজ্ঞান ও প্রযুক্তি বিশ্ববিদ্যালয়ের থার্ড হ্যান্ড ও ইউনিভার্সিটি অব এশিয়া প্যাসিফিকের বাংলা মানব তিন প্রকল্পটি।
সমাপনী দিনে বিভিন্ন প্রতিযোগীর মধ্যে পুরস্কার বিতরণী অনুষ্ঠানে বাংলাদেশ প্রকৌশল বিশ্ববিদ্যালয়ের উপাচার্য অধ্যাপক এস এম নজরুল ইসলাম, উপ-উপাচার্য অধ্যাপক হাবিবুর রহমান, শিক্ষার্থী কল্যাণ বিভাগের প্রধান অধ্যাপক আমিনুল হক, প্রযুক্তিবিদ অধ্যাপক মুহম্মদ জাফর ইকবাল ও অধ্যাপক এম কায়কোবাদ উপস্থিত ছিলেন। —মোছাব্বের হোসেন
</doc>
<doc>
পাবনায় হলো আউটসোর্সিং কর্মশালা
| তারিখ: ০৬-১২-২০১১
তথ্যপ্রযুক্তির আউটসোর্সিং কাক করে ঘরে বসেই মাসে ১৫ থেকে ২০ হাজার টাকা আয় করা সম্ভব। এই আয়ের জন্য লাখ লাখ টাকা খরচ করে বিদেশে যেতে হয় না। গত শনিবার পাবনার দোয়েল সেন্টার মিলনায়তনে আউটসোর্সিং বিষয়ক এক কর্মশালায় বক্তারা এ কথা বলেন।
পাবনার পাথফাইন্ডার আইসিটি এডুকেশন গ্রুপ আয়োজিত কর্মশালা পরিচালনা করেন আউটসোর্সিং পরামর্শক মিজানুর রহমান সিনহা। বক্তৃতা করেন টেকনিক্যাল ট্রেনিং অ্যান্ড রিসার্চ অ্যাসোসিয়েশনের সাধারণ সম্পাদক মো. তোফাজ্জল হোসেন।
দিনব্যাপী কর্মশালায় ঘরে বসে আউটসোর্সিং কাজ করা ও টাকা পাওয়ার বিভিন্ন বিষয় নিয়ে ধারণা দেয়া হয়। —পাবনা অফিস
</doc>
<doc>
গুগল ডুডলে মার্ক টোয়েনের জন্মদিন
অনলাইন ডেস্ক | তারিখ: ৩০-১১-২০১১
তাঁর আসল নাম স্যামুয়েল ল্যাংহর্ন ক্লেমেন্স। সাহিত্যজগতে সবাই তাঁকে চেনেন মার্ক টোয়েন নামেই। বিখ্যাত এই মার্কিন কথাসাহিত্যিকের ১৭৬তম জন্মদিন আজ। সার্চ ইঞ্জিন গুগল তাঁর জন্মদিন উদযাপনে এনেছে টোয়েনের বিখ্যাত উপন্যাস টম সয়্যারের ছবির ডুডল।
টম সয়্যার মার্ক টোয়েনের বিখ্যাত উপন্যাস। এই একটি উপন্যাস দিয়েই তিনি জনপ্রিয়তা ও খ্যাতির চূড়ায় আরোহণ করেন। ১৮৭৬ সালে টম সয়্যার প্রথম বের হওয়ার পর এর বেশ কয়েকটি সিক্যুয়েল প্রকাশিত হয়। এরপর ১৮৮৫ সালে প্রকাশিত হয় অ্যাডভেঞ্চারস অব হাকলবেরি অ্যান্ড ফিন, যা পরে যুক্তরাষ্ট্রের শ্রেষ্ঠ সাহিত্য হিসেবে স্বীকৃতি পায়।
এই দুর্দান্ত সাহিত্যিক প্রাথমিক কর্মজীবনে প্রেসে কাজ করতেন। ছোটবেলাটা কাটিয়েছেন হ্যানিবেল ও মিসৌরিতে। টম সয়্যার ও অ্যাডভেঞ্চার অব হাকলবেরি ফিনের কাহিনি পট এই দুটো জায়গাকে কেন্দ্র করেই রচিত হয়েছে।
সাহিত্যিক হিসেবে নাম করার আগে তিনি কিছুদিন সাংবাদিকতাও করেছেন। কাজ করতেন তাঁরই বড় ভাইয়ের প্রকাশিত ওরিওন নামের একটি সংবাদপত্রে। ওখানে কাজ করার সময়ই তিনি একটি হাস্য-রসাত্মক লেখা লেখেন। সেই লেখাটিই অসম্ভব জনপ্রিয়তা পায় এবং তিনি লেখক হিসেবে পুরো দেশে বিখ্যাত হয়ে ওঠেন।
মার্ক টোয়েন কেবল সাহিত্যিক হিসেবেই নন, একজন বাগ্মী হিসেবেও খ্যাতিমান ছিলেন। তাঁর লেখায় ফুটে ওঠা সুপ্ত কৌতুক তাঁকে প্রজন্মান্তরে জনপ্রিয় করে তুলেছে।
</doc>
<doc>
ই-এশিয়ায় আসছেন ইন্টেলের জন ডেভিস
| তারিখ: ২৪-১১-২০১১
আগামী ১ থেকে ৩ ডিসেম্বর রাজধানী ঢাকার বঙ্গবন্ধু আন্তর্জাতিক সম্মেলনকেন্দ্রে অনুষ্ঠেয় তথ্যপ্রযুক্তির আন্তর্জাতিক আয়োজন ই-এশিয়ায় আসছেন শীর্ষ প্রসেসর নির্মাতা প্রতিষ্ঠান ইন্টেল করপোরেশনের ভাইস প্রেসিডেন্ট ও ইন্টেল ওয়ার্ল্ড অ্যাহেড প্রোগ্রামের প্রধান জন ই ডেভিস। ই-এশিয়ার শেষ দিনে ৩ ডিসেম্বর বিশেষ অধিবেশন ‘মিট দ্য টেকনোলজি লিডার’-এ ডেভিস তাঁর বেড়ে ওঠার গল্প, ইন্টেলের কর্মজীবন, তথ্যপ্রযুক্তির মাধ্যমে তৃতীয় বিশ্বের উন্নয়নের স্বপ্নের কথা শোনাবেন। জন ডেভিসকে বাংলাদেশি তরুণদের সঙ্গে পরিচয় করাবেন সবার প্রিয় ব্যক্তিত্ব শিক্ষাবিদ মুহম্মদ জাফর ইকবাল।Êসকাল সাড়ে নয়টা থেকে ১১টা পর্যন্ত ডেভিস আড্ডা দেবেন বাংলাদেশি শিক্ষার্থী ও তরুণদের সঙ্গে। নিবন্ধন করে বাংলাদেশি শিক্ষার্থী ও তরুণেরা মিট দ্য টেকনোলজি লিডার অধিবেশনে যোগ দিতে পারবেন। আগামী ১ ডিসেম্বর ই-এশিয়া ২০১১-এর উদ্বোধন করবেন প্রধানমন্ত্রী শেখ হাসিনা। বাংলাদেশে ‘পঞ্চম ই-এশিয়া’ আয়োজন করছে বিজ্ঞান এবং তথ্য ও যোগাযোগ প্রযুক্তি (আইসিটি) মন্ত্রণালয়ের বাংলাদেশ কম্পিউটার কাউন্সিল (বিসিসি)। —নিজস্ব প্রতিবেদক
</doc>
<doc>
প্রতিবেদন
প্রতিবন্ধীদের জন্য তথ্যপ্রযুক্তি
| তারিখ: ২১-১১-২০১১
‘সবার জন্য তথ্যপ্রযুক্তি: বাদ যাবে না কেউ, প্রতিবন্ধীরাও এর অংশ’—এই স্লোগান সামনে রেখে গত শনিবার ‘দক্ষিণ এশিয়া সোশ্যাল ফোরাম, বাংলাদেশ’-এর উদ্যোগে ঢাকা বিশ্ববিদ্যালয়ে একটি সেমিনার অনুষ্ঠিত হয়। ‘তথ্যপ্রযুক্তি এবং প্রতিবন্ধী মানুষের ব্যবহার উপযোগিতা’ শীর্ষক এই সেমিনারে মূল প্রবন্ধ উপস্থাপন করেন ইয়ং পাওয়ার ইন সোশ্যাল অ্যাকশনের (ইপসা) কর্মসূচি ব্যবস্থাপক প্রোগ্রাম ম্যানেজার ভাস্কর ভট্টাচার্য। তিনি বলেন, ‘ডিজিটাল বাংলাদেশ কোনো প্রতিবন্ধী মানুষের জন্য বাধা তৈরি করবে না, বরং সম্ভাবনার দ্বার উন্মুক্ত করবে।’
সেমিনারে আলোচক হিসেবে উপস্থিত ছিলেন, বাংলাদেশ ভিজ্যুয়াল ইম্পিয়ার্ড পিপলস সোসাইটির সভাপতি মোশারফ হোসেন মজুমদার এবং ঢাকা বিশ্ববিদ্যালয়ের শিক্ষক মাহফুজুর রহমান। মোশারফ হোসেন মজুমদার বলেন, ‘সরকার ডিজিটালাইজেশনের জন্য যেসব তথ্যপ্রযুক্তি ব্যবহার করছে, তা যেন দৃষ্টিপ্রতিবন্ধীরাও ব্যবহার করতে পারেন।’ সভাপতিত্ব করেন বাংলাদেশ এনজিওস নেটওয়ার্ক ফর রেডিও অ্যান্ড কমিউনিকেশনের প্রধান নির্বাহী কর্মকর্তা বজলুর রহমান।
অ্যাকশন এইডের উপব্যবস্থাপক সায়মা চৌধুরী দৃষ্টিপ্রতিবন্ধীদের তথ্যপ্রযুক্তির বিভিন্ন শাখায় কাজ করার সম্ভাবনা উল্লেখ করে বলেন, ‘ভারতে প্রায় এক হাজার দৃষ্টিপ্রতিবন্ধী আছেন, যাঁরা সফটওয়্যার প্রোগ্রামার হিসেবে কাজ করছেন। তাই সুযোগ পেলে আমাদের দেশের দৃষ্টিপ্রতিবন্ধীরাও তথ্যপ্রযুক্তিতে গুরুত্বপূর্ণ অবদান রাখতে পারবেন।’ সেমিনারটির আয়োজন করে ইপসা ও অ্যাকশন এইড বাংলাদেশ। —রাকিব মোজাহিদ
</doc>
<doc>
মন্থন পুরস্কার পেল বাংলাদেশের ১০টি উদ্যোগ
| তারিখ: ১৪-১২-২০১১
তথ্যপ্রযুক্তি খাতে ভারভিত্তিক পুরস্কার ‘দ্য মন্থন অ্যাওয়ার্ড ২০১১’ পেয়েছে বাংলাদেশের ১০টি প্রকল্প। ‘উন্নয়নের জন্য ডিজিটাল ইনক্লুশন’ স্লোগানে অনুষ্ঠিত এবারের আয়োজনে ১৪ বিভাগে ১০টি পুরস্কার পেয়েছে বাংলাদেশ।
বিজয়ী প্রকল্পগুলো হচ্ছে: ইনফোলেডি বাংলাদেশ (ই-কৃষি ও জীবনযাপন), আমার দেশ আমার গ্রাম (ই-বিজনেস), বিবিসি জানালা ও এস্টাবলিশমেন্ট অব কম্পিউটার ল্যাবস ইন এডুকেশনাল ইনস্টিটিউশনস (ই-শিক্ষা), হালদা রিভার: এ ন্যাচারাল ফিশ স্পুনিং হেরিটেজ অব বাংলাদেশ (ই-এনভায়রনমেন্ট), ব্র্যাক এমপাওয়ার এম হেলথ (ই-হেলথ), ট্রান্সফরমার প্রটেকশন ফ্রম আন-অথরাইজড পারসন (ই-সায়েন্স), নিকস ফন্ট ও কনভার্টার (ই-লোকালাইজেশন) এবং ন্যাশনাল ডেটা সেন্টার ও অ্যাপরেইন কন্টেন্ট ম্যানেজমেন্ট ফ্রেমওয়ার্ক (ই-অবকাঠামো)। এর মধ্যে ইনফোলেডি কার্যক্রমের মাধ্যমে উপজেলা পর্যায়ে তথ্যপ্রযুক্তির সাহায্যে তথ্য পৌঁছানোর জন্য কাজ করছে অ্যাক্টিভিটি ফর রিফরমেশন অব বেসিক নিডস (আরবান)। আমার দেশ আমার গ্রাম পরিচালনা করছে ফিউচার সলিউশন ফর বিজনেস লিমিটেড, বিবিসি ওয়ার্ল্ড ট্রাস্টের বিবিসি জানালা ইংরেজি শিক্ষা কার্যক্রম প্রসারে কাজ করছে। বিভিন্ন বিদ্যালয়ে কম্পিউটার ল্যাব প্রতিষ্ঠা করেছে বাংলাদেশ কম্পিউটার কাউন্সিল, হালদা নদী ও নদীর মাছ সংরক্ষণ কার্যক্রমে তথ্যপ্রযুক্তি ব্যবহার বাড়ানোর জন্য হালদা রিভারস ওয়েবসাইট প্রতিনিয়ত কাজ করে যাচ্ছে। এমপাওয়ার সোশ্যাল এন্টারপ্রাইজ লিমিটেড প্রান্তিক পর্যায়ে মোবাইল স্বাস্থ্যসেবা পৌঁছানোর কাজ করছে। ট্রান্সফরমার চুরি রোধে বিশেষ প্রযুক্তি তৈরি করেছেন প্রকৌশলী তানভীর আহমেদ চৌধুরী, নির্বাচন কমিশন সচিবালয় নিকস ইউনিকোড ফন্ট ও কনভার্টার তৈরি করেছে। ন্যাশনাল ডেটা সেন্টারের জন্য বাংলাদেশ কম্পিউটার কাউন্সিল, মুক্ত সোর্স কন্টেন্ট ব্যবস্থাপনা তৈরি করেছে অ্যাপরেইন। ২ ডিসেম্বর ভারতের রাজধানী নয়াদিল্লিতে আনুষ্ঠানিকভাবে এসব পুরস্কার তুলে দেওয়া হয়। বিস্তারিত জানা যাবে www.manthanaward.org ঠিকানার ওয়েবসাইটে। —নুরুন্নবী চৌধুরী
</doc>
<doc>
মন্থন পুরস্কার পেল বাংলাদেশের ১০টি উদ্যোগ
| তারিখ: ১৪-১২-২০১১
তথ্যপ্রযুক্তি খাতে ভারভিত্তিক পুরস্কার ‘দ্য মন্থন অ্যাওয়ার্ড ২০১১’ পেয়েছে বাংলাদেশের ১০টি প্রকল্প। ‘উন্নয়নের জন্য ডিজিটাল ইনক্লুশন’ স্লোগানে অনুষ্ঠিত এবারের আয়োজনে ১৪ বিভাগে ১০টি পুরস্কার পেয়েছে বাংলাদেশ।
বিজয়ী প্রকল্পগুলো হচ্ছে: ইনফোলেডি বাংলাদেশ (ই-কৃষি ও জীবনযাপন), আমার দেশ আমার গ্রাম (ই-বিজনেস), বিবিসি জানালা ও এস্টাবলিশমেন্ট অব কম্পিউটার ল্যাবস ইন এডুকেশনাল ইনস্টিটিউশনস (ই-শিক্ষা), হালদা রিভার: এ ন্যাচারাল ফিশ স্পুনিং হেরিটেজ অব বাংলাদেশ (ই-এনভায়রনমেন্ট), ব্র্যাক এমপাওয়ার এম হেলথ (ই-হেলথ), ট্রান্সফরমার প্রটেকশন ফ্রম আন-অথরাইজড পারসন (ই-সায়েন্স), নিকস ফন্ট ও কনভার্টার (ই-লোকালাইজেশন) এবং ন্যাশনাল ডেটা সেন্টার ও অ্যাপরেইন কন্টেন্ট ম্যানেজমেন্ট ফ্রেমওয়ার্ক (ই-অবকাঠামো)। এর মধ্যে ইনফোলেডি কার্যক্রমের মাধ্যমে উপজেলা পর্যায়ে তথ্যপ্রযুক্তির সাহায্যে তথ্য পৌঁছানোর জন্য কাজ করছে অ্যাক্টিভিটি ফর রিফরমেশন অব বেসিক নিডস (আরবান)। আমার দেশ আমার গ্রাম পরিচালনা করছে ফিউচার সলিউশন ফর বিজনেস লিমিটেড, বিবিসি ওয়ার্ল্ড ট্রাস্টের বিবিসি জানালা ইংরেজি শিক্ষা কার্যক্রম প্রসারে কাজ করছে। বিভিন্ন বিদ্যালয়ে কম্পিউটার ল্যাব প্রতিষ্ঠা করেছে বাংলাদেশ কম্পিউটার কাউন্সিল, হালদা নদী ও নদীর মাছ সংরক্ষণ কার্যক্রমে তথ্যপ্রযুক্তি ব্যবহার বাড়ানোর জন্য হালদা রিভারস ওয়েবসাইট প্রতিনিয়ত কাজ করে যাচ্ছে। এমপাওয়ার সোশ্যাল এন্টারপ্রাইজ লিমিটেড প্রান্তিক পর্যায়ে মোবাইল স্বাস্থ্যসেবা পৌঁছানোর কাজ করছে। ট্রান্সফরমার চুরি রোধে বিশেষ প্রযুক্তি তৈরি করেছেন প্রকৌশলী তানভীর আহমেদ চৌধুরী, নির্বাচন কমিশন সচিবালয় নিকস ইউনিকোড ফন্ট ও কনভার্টার তৈরি করেছে। ন্যাশনাল ডেটা সেন্টারের জন্য বাংলাদেশ কম্পিউটার কাউন্সিল, মুক্ত সোর্স কন্টেন্ট ব্যবস্থাপনা তৈরি করেছে অ্যাপরেইন। ২ ডিসেম্বর ভারতের রাজধানী নয়াদিল্লিতে আনুষ্ঠানিকভাবে এসব পুরস্কার তুলে দেওয়া হয়। বিস্তারিত জানা যাবে www.manthanaward.org ঠিকানার ওয়েবসাইটে। —নুরুন্নবী চৌধুরী
</doc>
<doc>
যুক্তরাষ্ট্রে স্টিভ জবস দিবস ঘোষণা
| তারিখ: ১৮-১০-২০১১
১৬ অক্টোবরকে স্টিভ জবস দিবস হিসেবে ঘোষণা করা হয়েছে স্টিভ জবসের জন্মস্থান ক্যালিফোর্নিয়ায়। সদ্যপ্রয়াত অ্যাপল ইনকরপোরেটেডের সহপ্রতিষ্ঠাতা স্টিভ জবসের স্মরণে স্ট্যানফোর্ড ইউনিভার্সিটিতে একটি স্মরণসভা অনুষ্ঠিত হয়েছে। অ্যাপল কর্তৃপক্ষের আয়োজনে এ স্মরণসভাটি অনুষ্ঠিত হয়েছে। আর এই দিনটিকেই ক্যালিফোর্নিয়ার গভর্নর জেরি ব্রাউন ‘স্টিভ জবস ডে’ হিসেবে ঘোষণা করেছেন। এক টুইটার বার্তায় জেরি ব্রাউন জানান, ১৬ অক্টোবর ক্যালিফোর্নিয়ায় স্টিভ জবস দিবস পালিত হবে। এর অন্যতম উদ্দেশ্য, স্টিভকে সম্মান প্রদর্শন করা। তিনি উল্লেখ করেন, স্টিভ এমন একজন ব্যক্তি, যিনি নিজের তৈরি পণ্যের মাধ্যমে সারা বিশ্বে যোগাযোগের ক্ষেত্রটিকে বদলে দিয়েছেন। তাঁর জীবদ্দশায় এবং কাজের ক্ষেত্র ছিল ক্যালিফোর্নিয়া। দিবসটি ঘোষণা উপলক্ষে জেরি ব্রাউন বলেন, ‘স্টিভের উদ্ভাবন প্রযুক্তি খাতে এনেছে দারুণ পরিবর্তন। সবচেয়ে গুরুত্বপূর্ণ একটি বিষয় হচ্ছে, তাঁর লক্ষ্য এবং কাজের চিন্তাশক্তি প্রযুক্তিকে কাজে লাগিয়ে বিশ্বব্যাপী আলোড়ন সৃষ্টি করতে সক্ষম হয়েছে। আমরা এ দিনটি স্টিভ জবস দিবস হিসেবে পালনের মধ্য দিয়ে তাঁর জীবন এবং তাঁর সাফল্যের কথা স্মরণ করতে চাই। পরবর্তী প্রজন্মের আগ্রহীরা এসে জানবে, বুঝবে এবং অনুসরণ করবে তাঁর সফলতাকে।’
অ্যাপলের প্রধান নির্বাহী টিম কুক সিলিকন ভ্যালির বিশ্বখ্যাত বেশ কিছু প্রতিষ্ঠানের কর্তাব্যক্তি এবং জবসের খুব কাছের কিছু মানুষকে আমন্ত্রণ জানিয়েছিলেন। স্ট্যানফোর্ড ক্যাম্পাসে এ আয়োজন করার বিষয়ে অ্যাপল কর্তৃপক্ষ জানায়, এ ক্যাম্পাসে স্টিভের নানা স্মৃতি জড়িয়ে আছে। ১৯৮৯ সালে এ বিশ্ববিদ্যালয়ের শিক্ষার্থীদের সঙ্গে কথা বলতে গিয়ে নিজের স্ত্রীকে প্রথম দেখেছিলেন স্টিভ এবং ২০০৫ সালে নিজের সেরা বক্তব্যটি দিয়েছিলেন এ বিশ্ববিদ্যালয়ের সমাবর্তন অনুষ্ঠানে। এর পাশাপাশি ১৯ অক্টোবর অ্যাপল কর্মীদের জন্য প্রতিষ্ঠানের প্রধান কার্যালয়ে একটি স্মরণসভার আয়োজন করা হবে বলে জানা গেছে। —ডেইলি মেইল অবলম্বনে কাজী আশফাক আলম
</doc>
<doc>
ওয়ার্ল্ড সামিট ইয়্যুথ অ্যাওয়ার্ড ২০১১
দুটি পুরস্কার পেয়েছে বাংলাদেশ
| তারিখ: ০৩-১০-২০
ওয়ার্ল্ড সামিট ইয়্যুথ অ্যাওয়ার্ড-২০১১-তে দুটি বিভাগে পুরস্কার পেয়েছে বাংলাদেশের দুটি প্রকল্প। এর মধ্যে ‘পারস্যু ট্রুথ!’ বিভাগে বিজয়ী হয়েছে রাইট থ্রি ডটকম (www.wৎite3.com) এবং ‘পাওয়ার টু উইমেন’ বিভাগে রানারআপ পুরস্কার পেয়েছে আমার দেশ আমার গ্রাম (www.amaৎdesheshop.com)। আগামী ১০ থেকে ১৩ নভেম্বর অস্ট্রিয়ায় এই পুরস্কার দেওয়া হবে। জাতিসংঘের সহস্রাব্দ উন্নয়ন লক্ষ্য (এমডিজি) অর্জনে বিশেষ অবদান রাখার জন্য ইউরোপীয় ইউনিয়ন এ পুরস্কার দিচ্ছে।
পারস্যু ট্রুথ! বিভাগে ‘বিজয়ী’ রাইট থ্রি সাইটটির নির্মাতা মাল্টিমিডিয়া কনটেন্ট অ্যান্ড কমিউনিকেশন। প্রতিষ্ঠানটির ব্যবস্থাপনা পরিচালক এস এম আশ্রাফ গতকাল রোববার প্রথম আলোকে জানান, ‘যোগাযোগ এবং স্বচ্ছতার জন্য আমরা এই ওয়েবসাইটের মাধ্যমে মোবাইল ফোনভিত্তিক নাগরিক সাংবাদিকতা বিষয়ে কাজ করছি। মোবাইল ফোনে ছবি তুলে বা ভিডিও করে ঘটে যাওয়া বিভিন্ন ঘটনা এই ওয়েবসাইটে প্রকাশ করা যায়।’
পাওয়ার টু উইমেন বিভাগে রানারআপ আমার দেশ আমার গ্রাম ওয়েবসাইটের ব্যবস্থাপনা পরিচালক সাদেকা হাসান জানান, ‘আমার দেশ আমার গ্রাম মূলত গ্রামের নারীদের নিয়ে কাজ করছে। তাদের জীবনযাত্রার উন্নতির জন্য তাদের তৈরি বিভিন্ন কুটির ও হস্তশিল্প একটি নির্দিষ্ট কেন্দ্রে জমা রাখা হয়। এরপর আমার দেশ আমার গ্রামের ওয়েবসাইটে ই-কমার্সের মাধ্যমে এটি অনলাইনে বিক্রির ব্যবস্থা করা হয়। এখানে বিক্রেতা নিজেই পণ্যের দাম নির্ধারণ করে দেন। এভাবেই স্বাবলম্বী হচ্ছে প্রত্যন্ত গ্রামের নারীরা।’ওয়ার্ল্ড সামিট ইয়্যুথ অ্যাওয়ার্ড (www.youthawaৎd.oৎg/winneৎs) ওয়েবসাইটের তথ্যমতে, চলতি বছর পুরস্কারের জন্য বিশ্বের ৯৯টি দেশ থেকে ছয়টি বিভাগে সাত শতাধিক আবেদনপত্র জমা হয়েছিল। এর মধ্য থেকে ১৯টি দেশ থেকে প্রকল্পগুলো নির্বাচিত হয়েছে। —মোছাব্বের হোসেন
</doc>