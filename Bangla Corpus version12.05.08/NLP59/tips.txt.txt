<doc>
হেল্পলাইন
গুগল প্লাসে শেয়ার করুন ফেসবুক অ্যালবাম!

| তারিখ: ১৯-১০-২০১১

  
সম্প্রতি চালু হয়েছে গুগলনিয়ন্ত্রিত সামাজিক যোগাযোগের নতুন সাইট গুগল প্লাস। দিন দিন গুগল প্লাস ব্যবহার জনপ্রিয়তা পাচ্ছে। ইচ্ছা করলে আপনি গুগল প্লাসে আপনার ফেসবুকের ছবির অ্যালবাম শেয়ার করতে পারেন। এ জন্য আপনাকে গুগল ক্রোম ব্রাউজার ব্যবহার করতে হবে এবং ওই ব্রাউজারে একটি এক্সটেনশন প্রোগ্রাম ইনস্টল করতে হবে।
প্রোগ্রামটি www.move2picasa.com ঠিকানা থেকে ব্রাউজারে ইনস্টল করে নিন। তারপর ব্রাউজার রিস্টার্ট করুন। খেয়াল করুন, ব্রাউজারের ওপরে Move Your Photos নামের একটি বাটন এসেছে। ওই বাটনে ক্লিক করে Login with Facebook অপশনে যান এবং Allow দিয়ে ফেসবুকে লগইন করুন। এরপর Move Your Photos পৃষ্ঠায় আপনার ফেসবুক প্রোফাইলের অ্যালবামগুলো প্রদর্শিত হবে। এখান থেকে কাঙ্ক্ষিত অ্যালবাম নির্বাচন করে Upload বাটনে ক্লিক করুন। এখন গুগল প্লাসের Photos ট্যাব থেকে Your albums অপশনে ক্লিক করলেই আপনার ফেসবুক অ্যালবাম দেখতে পারবেন। —খালেদ মাহমুদ খান
এবার ফেইসবুকে ফাকা স্টাটাস পোস্ট করে চমকে দিন আপনার বন্ধুদের কে

নভেম্বর ১৯, ২০১১ ২ টি মন্তব্য ২৬২ বার পঠিত

আজ আমি আপনাদের সাথে এমন একটি ট্রিক শেয়ার করবো যার মাধ্যমে আপনারা খুব সহজেই ফেইসবুকে একটি ফাকা স্টাটাস পোস্ট করতে পারবেন। আপনাকে আনেকেই হয়তো (.) ডট ব্যাবহার করেন। কিন্তু আজ আমি আপনাদের দেখাবো কিভাবে (.) ডট ব্যাবহার না করেই একটি ফাকা স্টাটাস পোস্ট করবেন।

এটা খুবই সোজা। আপনাকে যে কাজ টি করতে হবে তা নিম্নরুপঃ

প্রথমে এই @[0:0: ] লেখা টুকু কপি করে স্টাটাস আপডেট বক্সে পেস্ট করুন।
</doc>
<doc>

বেসিক জুমলা টেমপ্লেট ডিজাইন

নভেম্বর ১৬, ২০১১ ১টি মন্তব্য ৭৬ বার পঠিত

জুমলার এত প্রচুর টেমপ্লেট ও এক্সটেনশন রয়েছে যে আমাদের মত সাধারন জুমলা সাইট ডেভেলাপাররা কখনও  কষ্ট করে টেম্পলেট বা এক্সটেনশন ডেভেলাপ করতে যান না। তারপরেও যারা কাজ করতে ইচ্ছুক তাদের জন্য এখানে টেমপ্লেট ডিজাইণের বেসিক আলোচনা করি। কেউ যদি প্রফশেনালি কাজ করতে চান তাহলে তাদের জন্য মন হয় জুমলার প্রচুর টেমপ্লেট থেকে আপনার প্রয়োজনীয় টেমপ্লেটটি নিয়ে কাস্টমাইজ করা ।কারন এর সব কোড ও প্রয়োজনীয় সব ফাইলই উন্মুক্ত থাকে।এছাড়া্ও বিভিন্ন টেমপ্লেট ডিজাইনার কোম্পানী তাদের ফ্রেমওয়ার্ক ব্যবহার করে কিভাবে টেমপ্লেট ডিজাইন করা যায় এসব তাদের সাইটের টিউটরিয়ালেই বলে দিয়ে থাকেন। যেমন- T3 framework,Helix framework ইত্যাদি।

আপনার গ্রাফিক্স,সিএসএস,জাভাস্ক্রিফট ইত্যাদিতে ভাল দক্ষতা থাকলে আপনি সহজেই www.joomla24.com থেকে একটি টেমপ্লেট ডাউনলোড করে কাস্টমাইজের মাধ্যমে একটি প্রফেশনাল টেমপ্লেটের রুপ দিতে পারবেন।

এবার আমরা দেখব কিভাবে একটি টেমপ্লেট ডিজাইন করতে পারি।

প্রথমে আপনি  tutorial  নামে একটি ফোল্ডারতৈরি করন । এর অধানে  css ও images নামে আরও দুটি ফোল্ডার  এবং index.php  ও templateDetails.xml  নামে দুটি ফাইল তৈরি করুন। এজন্য আপনি বিভিন্ন কোড এডিটর ব্যবহার করতে পারেন। যেমন।– উইনসিনটেক্স (http://www.winsyntax.com/) 

এবার templateDetails.xml ফাইল বানাতে হবে।এতে নিম্নের কোডগুলো লিখুন।

 
এবার দেখি templateDetails.xml ফাইলে কি কি আছে।

    <install version=”1.5″ type=”template”> – এখানে আপনি জুমলা যেভার্সনের টেমপ্লেটটি তৈরি করছেন উল্লেখ করবেন।
    <name>tutorial </name> – এখানে আপনি টেমপ্লেট এর নাম দিবেন।যা টেমপ্লেট টি ইনস্টল করার পর টেমপ্লেট ম্যানেজারে দেখাবে;
    <creationDate>10/2011</creationDate> এখানে আপনি কবে টেমপ্লেটটি ডিজাইন করেছেন উল্লেখ করে দিতে পারবেন।
    <author>pskpartha</author> – এখানে টেমপ্লেটের ডেভেলাপারের নাম থাকবে;
    <authorEmail>………..</authorEmail> – ডেভেলাপার এর ইমেইল এড্রেস দিবেন;
    <authorUrl>………</authorUrl> – ডেভেলাপারদের ওয়েবসাইটের এড্রসে;
    <copyright>…………</copyright> – টেমপ্লেটের জন্য কপিরাইট তথ্য
    <license>GPL</license> – কোন লাইসেন্সের এর অধীন আপনার টেমপ্লেটটি মুক্তি দিবেন।
    <version>1.0.0</version> – আপনার টেমপ্লেটটির ভার্সন;
    <description>Basic Joomla Template</description> – এখানে আপনার টেমপ্লেটির একটি ভার্সন লিখে দিতে পারেন।
    <files>
    <filename>index.php</filename>
    <filename>templateDetails.xml</filename>
    <filename>css/template.css</filename>
    </files> – এখানে আপনার টেমপ্লেট কোন কোন ফাইল একসেস করবে বলে দিতে পারেবন।.
    <positions>
    <position>left</position>
    <position>right</position>
    <position>top</position>
    <position>footer</position>
    </positions> – আপনি আপনার টেমপ্লেটে কোন কোন মডিউল পজিশন ঠিক করেছেন এখানে উল্লেখ করবেন।.

 
এবার টেমপ্লেটের জন্য সিএসএস ফাইল তৈরি করতে হবে।এবার tutorial>css>template.css  ফাইলে নিম্নের কোডগুলো পেস্ট করে সেইভ করুন।


এবার টিউটরিয়াল ফোল্ডারটি জিপ করুন।তারপর জিপ করা ফাইলটি জুমলার কন্ট্রোল প্যানেল থেকে Extensions >Extensions Manager দিয়ে অন্যান্য টেমপ্লেট এর মত ইনস্টল করুন। দেখবেন এটি ইনস্টল হয়ে template manager এর গ্যালারিতে দেখাবে। এখন এটি সাইটের জন্য ডিপল্ট দিয়ে ব্যবহার করতে পারবেন।

তারপর একে ডিপল্ট হিসাবে দিলে ডিসপ্লেতে নিম্নের মত দেখবেন।

এভাবে আপনি একটি টেমপ্লেট তৈরি করতে পারবেন।আরোও বিস্তারিত জুমলার ডকুমেন্ট গ্যালারি পাবেন।  http://docs.joomla.org/Creating_a_basic_Joomla!_template

এছাড়াও আপনি যদি জুমলার বিভিন্ন মডিউল,কম্পোনেন্ট ডিজাইন করতে চান তাহলে জুমলার ডকুমেন্ট এ বিস্তারিত টিউটরিয়াল পাবেন।http://docs.joomla.org/

</doc>
<doc>

আপনার ইয়াহু মেইলে কে প্রবেশ করেছিল?

নভেম্বর ৭, ২০১১ মন্তব্য নেই ২১ বার পঠিত

আপনার ইয়াহু মেইল এর গোপন নম্বর (password) কেউ জেনে গেলে মাঝেমধ্যে আপনার ইমেইল ঠিকানাই প্রবেশ করতে পারে ।কেউ আপনার ইমেইল ঠিকানাই প্রবেশ করেছে কি না,কিংবা কোন আইপি ঠিকানা থেকে আপনার ইমেইল এ প্রবেশ করেছিল ,এটা জানতে আপনার ইয়াহু মেইল ঠিকানায় লগইন করে আপনার নামের ওপর ক্লিক করে account information নির্বাচন করুন।গপন নম্বর দিতে বললে পুনরায় লগইন করুন। এখান নতুন পেজ এলে বাঁ পাঁশ থেকে sign-in and security-এর সবার নিচের view your recent login activity-তে ক্লিক করুন। নতুন পেজ এলে দেকতে পাবেন আপনার কম্পিউটার এর বর্তমান আইপি- ঠিকানা  গত ১০ বার কোন দেশ ,কত তারিখ ,কতটার সময় ব্রাউজার বাঁ ইয়াহু মেসেঞ্জার দিয়া আপনার মেইলে প্রবেশ করা হইয়েছে এবং তখন  কি কি কাজ করা হইয়েছে।  ডান পাশে location থেকে আইপি address select করে দিলে দেকতে পাবেন,কোন আইপি ঠিকানা থেকে আপনার অ্যাকাউন্ট এ প্রবেশ করা হয়েছিল এবং নিছে view more এ ক্লিক করলে গত ২০ বার কোন আইপি ঠিকানা থেকে আপনার অ্যাকাউন্ট  এ প্রবেশ করা হএছে,তাও দেকতে পাবেন।আপনি যদি সব সময় একিই কম্পিউটার থেকে লগইন করে থাকেন এবং একিই প্রতিষ্ঠানের ইন্টারনেট ব্যবহার করে থাকেন তাহলে আইপি ঠিকানার চারটি অংশের মধ্যে প্রথম দুইটি অংশের ঠিকানা একই থাকবে তখন যদি দেখেন ভিন্ন কোনো আইপি থেকে বা ভিন্ন কোনো সময়ে আপনার ইমেইল এ প্রবেশ করা হয়েছিল এবং ওই আইপি ঠিকানা সম্পর্কে যদি বিস্তারিত জানতে ছান,তাহলে আইপি ঠিকানাটি কপি করে  www.ipadress.com/whois ঠিকানায় গিয়ে টেক্সটবক্সে পেস্ট করে ip whois বাটন এ ক্লিক করুন।তাহলে জানতে পারবেন ওই আইপি ঠিকানাটি কোন সার্ভিস প্রোভাইডারের ,তাদের ঠিকানা,মেইল ঠিকানা,ফোন নম্বর ইত্যাদি ।এমনকি একটি মানচিত্রের  সাহায্যেও দেখানো হবে,কোন জায়গা থেকে ওই আইপি ঠিকানার সার্ভিস দেওয়া হসছে।ইয়াহু মেইল এর বিভিন্ন সার্ভিস আছে যেমন-ক্ল্যাসিক বিটা ইত্তাদি।তাই বিভিন্ন ভার্সনে এই অপশন গুলো বিভিন্ন জায়গাই থাকতে পারে। একটু খোঁজা খুজি করলে হয়তো পেয়ে যাবেন। 

</doc>
<doc>
গুগল এডসেন্স ধারীরা এখনি সাবধান হোন

নভেম্বর ২, ২০১১ ১টি মন্তব্য ৩৫ বার পঠিত

এটা টেকপৃথিবী তে আমার প্রথম পোস্ট। কেমন আছেন সবাই ?
নিশ্চই ভাল আছেন। আমিও ভালই আছি।

আসল কথায় আসা যাক। ইন্টারনেটের আয়ের কৌশল এ যে কোন ব্লগারেরই অন্যতম পছন্দই হচ্ছে Google Adsense. কন্টেণ্ট রিলেটেড এড এবং ক্লীক প্রতি আয়ের হার ভালো হওয়ায় এডসেন্সের বর্তমান চাহিদা দিন দিন পাব্লিশার্সদের মধ্যে বেড়েই চলেছে। বর্তমানে বাংলাদেশ সহ অনেক পৃথিবীর অনেক দেশেই গুগল এডসেন্স ভালো মানের সাইট বা ব্লগ না হলে Approve করছেনা। আমাদের পাশাপাশি দেশ ভারত আর চীনে তো কোন সাইটের বয়স ৬ মাসের কম হলে গুগল এডসেন্স এর অ্যাপ্লাই যোগ্য হচ্ছেনা।

যেখানে এডসেন্স পাওয়াই টাফ আর তার উপর যদি কিছু ব্যাপার না জানার কারনে এডসেন্স ব্যান হয়… তখন মন মানুষিকতা ই নষ্ট হয়ে যায়। এডসেন্স খুব ই সংবেদনশীল একটা ব্যাপার। আর এ ব্যাপারে যদি সঠিক দৃষ্টি দেয়া না হয় তবে নিশ্চিত এডসেন্স ব্যান হয়ে যাবে। কয়েক দিন আগেও টিটির একজন টিউনারের এডসেন্স ব্যান হয়েছিল সেদিন আমার খুব খারাপ লেগেছিল।আজ আমার এই টিউনটি এডসেন্স ব্যান ঠেকানোর বিস্তারিত ব্যাপার নিয়ে আলোচনা করবো। আশা করি আপনাদের উপকারে আসবে। কথা না বাড়িয়ে আসুন তবে শুরু করা যাক এজকের পোস্ট টি।


এডসেন্স ব্যান এড়াতে নিম্নলিখত ব্যাপার গুলো অনুসরণ করুন :

    • নিজের এড এ নিজে ক্লীক করা থেকে বিরত থাকুন এতে অতিমাত্রায় Invalid Clicks ও Impressions বাড়ে যা এডসেন্স ব্যান হওয়ার অন্যতম কারণ।
    • বন্ধু বা পরিচিতদের ও আপনার সাইটের এড এ ক্লীক করতে অনুপ্রাণিত করবেন না।
    • সাইবার ক্যাফে বা বন্ধুর পিসি’তে আপনার এডসেন্স একাউন্টে লগিন করা থেকে বিরত থাকুন।

    • Nudity বা পর্নগ্রাফি টাইপের সাইটে এবং হ্যাকিং ও ক্রেকিং বিষয়ক সাইটে এডসেন্সের এড বসাবেন না (অন্যের ডাউনলোড লিংক ব্যাবহারের ক্ষেত্রেও সতর্ক হোন)।
    • কোন Violent, Gambling অথবা casino এবং Sales of weapons রিলেটেড কনটেন্ট নিয়ে লেখা সাইটে এড বসানো যাবেনা যা কিনা গুগলের কাছে ইলিগেল বলে বিবেচিত।
    • কপিরাইট আইনে পরে এমন সাইটে এড বসানো যাবেনা।

    • গুগল চায় কন্টেন্ট আর অবশ্যই ভালো মানের ইউনিক কন্টেন্ট, সুতরাং অতিমাত্রায় কপিপেস্ট এডসেন্স ব্যান হওয়ার জন্য দায়ী হতে পারে। কনটেন্ট হীন পাতায় এ্যাড বসাবেন না এবং পেজে হিডেন টেক্সট ও লিংক ব্যাবহার করবেন না।
    • গুগল সাপোর্ট করে না এমন সব ভাষায় লেখা সাইটে এড বসানো থেকে বিরত থাকুন। যার জন্য এডসেন্স ব্যান হয়ে যেতে পারে। গুগল সাপোর্ট করে শুধু মাত্র “Chinese (simplified), Japanese, Danish, Korean, Dutch, Norwegian, English, Polish, Finnish, Portuguese, French, Russian, German, Spanish, Hungarian, Swedish, Italian and Turkish”. In addition, Adsense for search is available in Czech, Slovak, and Traditional Chinese. আর একটা কথা বাংলা ভাষায় লেখা সাইটেও এডসেন্সের এড বসাবেন না।
    • ছবির সাথেই গুগলের এড কখনই বসাবেন না।এতে ভিসিটর বিভ্রান্তিতে পরে আর এটা গুগল কখনো সাপোর্ট করে না যা এডসেন্স ব্যান হওয়ার কারন হতে পারে।
    • অতিরিক্ত কিওয়ার্ড ও একই কিওয়ার্ড বার বার ব্যাবহার এবং বিষয় ব্যতীত ভিন্ন কিওয়ার্ড ব্যাবহার এডসেন্স ব্যান হওয়ার জন্য দায়ী।
    • High Paying Keyword টার্গেট করে ব্লগ বানিয়েছেন, কিন্তু সে অনুযায়ী ব্লগে কনটেন্ট নাই।

    • এ্যাডের কোড পরিবর্তন করার চেষ্টা করবেন না। যদি পরিবর্তন করতেই হয়, তাহলে এডসেন্স একাউন্ট থেকেই পরিবর্তন করুন।
    • ভিসিটরকে বিভিন্ন লেখার (Click here,Click this) মাধ্যমে এড এ ক্লিক করতে অনুপ্রাণিত করবেন না।
    • সাইটের উৎকট ডিজাইন, অপ্রয়োজনীয় Widgets ব্যবহার করা উচিৎ হবে না। যা এডসেন্স ব্যান হওয়ার কারন হতে পারে।
    • পোস্টে অতি মাত্রায় H2 Tag এর ব্যাবহার করা থেকে বিরত থাকুন


এগুলোও মেনে এডসেন্স ব্যাবহার করুনঃ

    অন্য কাঊকে এডসেন্স এর Impressions, CTR এবং CPM ইত্যাদি বলা থেকে বিরত থাকুন।এবং একি সাথে ইমেইলের মাধ্যমে এড কোড পাঠাবেন না ।

    ভুলেও কিন্তু এডসেন্স এবং ক্লিকসর একসাথে ব্যাবহার করবেন না, কারন ক্লিকসর কনটেক্সচুয়াল এড, যেটা এডসেন্স এর টার্মস বিরোধী। ইয়াহু অথবা ক্লিকসর এডসেন্সের সাথে বসালে এমনিতেই এডসেন্স ব্যান হয়ে যাবে। আর এডব্রাইট এবং বিডভার্টাইজার ব্যাবহারের ক্ষেত্রে খেয়াল রাখবেন যেন এডসেন্স এর সাথে এডের সাইজ এবং কালার এক না হয়।

    এডসেন্স সচল থাকা সত্ত্বেও আরেকটি একাউন্ট খোলার চেষ্টা করছেন যা বিদ্যমান একাউন্ট ব্যান হওয়ার কারন হতে পারে। কেননা গুগল কখনো মাল্টি একাউন্ট ব্যাবহারের অনুমতি প্রদান করেনা।গুগল কোখনও একসাথে একি নামে একি ঠিকানায় আপনাকে একাধিক এডসেন্স চালাতে দিবেনা। আরে আপ্লাই ই তো করতে দিবেনা। ভাই এটা গুগল এডসেন্স এর নীতিমালার সম্পূর্ন বিরুদ্ধে। তবে এখানে একটা কিন্তু আছে !!! নাম এক রেখে আনেকেই ঠিকানা, মোবাইল নাম্বার ইত্যাদি পরিবর্তন করে একাধিক এডসেন্স নিতে পারবে এবং চালাতেও পারবে। কিন্তু কথা হচ্ছে কতদিন !! গুগল কে বোকা ভাবা ঠিক নয়। আপনি ভুল করতে পারেন কিন্তু গুগল নয়। কারন আপনি কি আপনার পিসি থেকে আপনার মাল্টী এডসেন্স একাউন্ট এ লগইন করবেন না ?? মনে রাখবেন গুগল আপনার সব কিছুতেই নজর রাখছে। গুগল একজন এডসেন্স ধারির ২ বছরেরে ip ট্র্যাক করে রাখতে পারে। গুগল একজন ইউজারের ip এড্রেস থেকে শুরু করে, কুকি, প্রক্সি এবং ব্রাউজার এর plugins ও URL history ট্র্যাক করে।

বিশেষ টিপস (বাস্তব অভিজ্ঞতা)

    বাংলা সাইট গুলোতে আপনার সাইটের লিংকসহ কমেন্ট করা থেকে বিরত থাকুন। এর কারনেও অনেকের এডসেন্স ব্যান হতে পারে। বলতে পারেন এটা আবার কিভাবে ? আমরা অনেকেই ভিসিটর পাওয়ার জন্য বাংলা সাইট গুলোতে কমেন্ট করে আমাদের সাইটের লিংক দেই। আরেক টা ব্যাপার খেয়ালে রাখবেন আর টা হচ্ছে ফেসবুক টুইটারে মানে আমি বলতে চাচ্ছি সোসায়াল নেটওঁয়ার্কিং সাইটে আপনার প্রফাইল তৈরির সময় সাইটের লিংক শেয়ার করবেন না। যেই মেইল এড্রেসে এডসেন্স বা ব্লগের একাউন্ট সেগুলো শেয়ার করা থেকে বিরত থাকুন। যা আদৌ দেয়া ঠিক নয়। এতে করে আপনার কম্পিটেটর কেউ নয়তো বা আপনার ভালো চায় না এমন লোকরা আপনার এড এ অতিমাত্রায় Invalid Clicks এর মাধ্যমে আপনার এডসেন্স কে ব্যান করায় দিতে পারে। আপনি বুঝে উঠারওঁ সময় পাবেন না। So be careful…

এরকম পরিস্থিতি থেকে বাঁচতে

নিয়মিত আপনার এডসেন্স একাউন্ট ভালভাবে চেক করবেন। হঠাৎ করে কেন আপনার ব্লগে ক্লিক বেড়ে গেল তা চেক করবেন। চেক করে সেটি এডসেন্সকে মেইল করে জানান। সার্চ করলে কিছু সফটওয়্যার পাবেন (যেমন AdSense Watch Toolbar) যেগুলো এডসেন্স ক্লিক উয়াচ করে (সাথে সাথে Page impressions, Clicks, Page CTR, Page eCPM and Earnings দেখায় )। এই সফটওয়্যারগুলো কে কখন কোন আইপি থেকে ক্লিক করলো তা জানিয়ে দিবে। আর তখন সুনিদিষ্ট আইপি সহ মেইল করলে এডসেন্স সেই আইপিটি ব্লক করে দিবে। আর তখন আপনার একাউন্টটি নিরাপদ থাকবে। Invalid Clicks Issues and Concerns স ম্পর্কে আরও জানতে গুগলের এডসেন্স সাপোর্ট এ যান। আর Invalid Activity’র কারনে আপনার এডসেন্স ব্যান হয়ে থাকলে এখানে আপিল করুন।

এডসেন্স ব্যান এড়াতে উপরের ব্যাপার গুলোতে বিশেষ দৃষ্টি দিন ইনশাআল্লাহ্‌ আপনার এডসেন্স সুরক্ষীত থাকবে। ভালো থাকবেন। আর কোন প্রশ্ন থাকলে কমেন্ট জানাবেন।

এই টিউনটি প্রথম প্রকাশ আমাদের অনলাইন সাপোর্ট এর পার্সোনাল বাংলা ব্লগে। এডসেন্স বিষয়ে সরাসরি হেল্পের প্রয়োজনে আমাকে মেইল করতে পারেন sumon3g@gmail.com আর ফেসবুকে আমি http://www.facebook.com/sumon3


</doc>
<doc>
﻿
সেমিনারে বক্তারা
ব্যাংকে তথ্যের নিরাপত্তা নিশ্চিত করতে হবে

| তারিখ: ১৭-১০-২০১

এখন বিভিন্ন ব্যাংক প্রযুক্তির মাধ্যমে তথ্য সংরক্ষণ করছে। প্রত্যেক ব্যাংককে সঠিক তথ্য সংরক্ষণের মাধ্যমে গ্রাহকের সেবা নিশ্চিত করতে হবে। ব্যাংকগুলোতে যাঁরা এই সেবার সঙ্গে জড়িত থাকছেন তাঁদের দক্ষতা বাড়াতে ব্যবহূত বিভিন্ন সফটওয়্যার নিয়ে গবেষণা বৃদ্ধি করতে হবে। এর জন্য প্রয়োজনে ব্যাংকগুলোকে একটি তহবিল গঠন করতে পারে। গত শনিবার ঢাকার ব্র্যাক সেন্টার মিলনায়তনে ব্যাংকার্স চিফ টেকনোলজি অফিসার্স ফোরাম অব বাংলাদেশ (বিসিটিওএফ) ও ক্যাসপারস্কি ল্যাবের যৌথ আয়োজনে নিরাপদ ডিজিটাল বাংলাদেশ বিনির্মাণের লক্ষ্যে প্রাতিষ্ঠানিক পর্যায়ে তথ্যপ্রযুক্তি নিরাপত্তাবিষয়ক এক সেমিনারে বাংলাদেশ ব্যাংকের গভর্নর আতিউর রহমান এসব কথা বলেন। ব্যাংকগুলোর একে অপরের সঙ্গে প্রযুক্তিগত তথ্য, অভিজ্ঞতা, সমস্যা ও সমাধানের উপায় নিয়ে মুক্ত আলোচনার জন্য একটি আলাদা ওয়েবসাইট তৈরির কথাও বলেন তিনি।
সেমিনারে বিজ্ঞান এবং তথ্য ও যোগাযোগ প্রযুক্তি (আইসিটি) প্রতিমন্ত্রী ইয়াফেস ওসমান বলেন, আমাদের দেশে যেভাবে মোবাইল ব্যাংক সেবা এগিয়ে যাচ্ছে তা সত্যিই প্রশংসার দাবিদার। এ দেশের প্রতিটি মানুষকে প্রযুক্তির আওতায় আনতে ব্যাংকগুলো খুবই গুরুত্বপূর্ণ ভূমিকা রাখতে পারে বলে উল্লেখ করেন তিনি। অ্যাকসেস টু ইনফরমেশন (এটুআই) প্রকল্পের পরিচালক নজরুল ইসলাম খান বলেন, তথ্যপ্রযুক্তি ব্যবহারে সবাইকে সচেতন করতে হবে। সেমিনারে আরও বক্তব্য দেন, আইসিটি মন্ত্রণালয়ের পরামর্শক মুনির হাসান, ক্যাসপারস্কি ল্যাবের এশিয়া প্যাসিফিক অঞ্চলের বিক্রয় পরিচালক গান সুক লিং, বিসিটিও ফোরাম বাংলাদেশের সভাপতি তপন কান্তি সরকার ও বাংলাদেশ ও ভুটানের ক্যাসপারস্কি ল্যাবের পরিবেশক অফিস এক্সট্র্যাসের প্রধান নির্বাহী প্রবীর সরকার। সেমিনারে বাংলাদেশের বিভিন্ন সরকারি ও বেসরকারি ব্যাংকের উচ্চপর্যায়ের কর্মকর্তারা উপস্থিত ছিলেন। —মোছাব্বের হোসেন
</doc>
<doc>
হেল্পলাইন
ফাইল সেভ করতে পারেননি?

| তারিখ: ১২-১০-২০১১
ধরুন কম্পিউটারে বসে মাইক্রোসফ্ট ওয়ার্ডে কাজ করছেন। এমন সময় হঠাৎ বিদ্যুৎ চলে গেল। আপনার ফাইলটি সেভ করা হয়নি বা সেভ করার সুযোগ পাননি। তখন আর আফসোস করা ছাড়া কিছুই করার থাকে না। আবার কম্পিউটারে কাজ করে মাইক্রোসফ্ট ওয়ার্ডের ফাইলটি পেনড্রাইভে ভরে কোথাও নিয়ে যেতে চান। কাজ করা শেষ কিন্তু পেনড্রাইভে সেন্ড করার আগেই বিদ্যুৎ চলে গেল। তখন দুঃখটা আরও বেশি হয়। বিদ্যুৎ না আসা পর্যন্ত অপেক্ষা করা ছাড়া আর কিছুই করার থাকে না। মাইক্রোসফ্ট অফিসের সাম্প্রতিক সংস্করণগুলোতে অটো রিকভারি নামে একটি সুবিধা থাকে। এটি সক্রিয় করে রাখলে তখন ফাইলের লেখাগুলো আবার উদ্ধার করা যায়। তবে তাতেও সব লেখা পাওয়া যায় না। মানে সাধারণত কম্পিউটার বন্ধ হওয়ার ১০ মিনিট আগের অবস্থা পর্যন্ত সবগুলো লেখা পাওয়া যায়।
চাইলে মাইক্রোসফ্ট ওয়ার্ডের অটো সেভ অপশনটি কার্যকর করে এই সমস্যা থেকে মুক্তি পেতে পারেন। এর জন্য প্রথমে মাইক্রোসফ্ট ওয়ার্ডের উপরে বাম পাশ থেকে ফাইলে ক্লিক করে Save As থেকে কোনো একটি অপশনে ক্লিক করুন। এখন নিচে বাম পাশের Tools থেকে Save Options এ ক্লিক করুন (মাইক্রোসফ্ট ওয়ার্ডের বিভিন্ন ভার্সনে এই অপশনগুলো বিভিন্ন জায়গায় থাকতে পারে)। নতুন উইন্ডো এলে Save Auto Recover...অপশনটিতে টিক চিহ্ন দিয়ে ডান পাশে এক মিনিট নির্বাচন করে দিয়ে ok করে বেরিয়ে আসুন। এখন মাইক্রোসফ্ট ওয়ার্ডে কোনো ফাইল খুলে ফাইলটির যেকোনো নাম দিয়ে কিছু লিখলে প্রতি এক মিনিট পর পর ফাইলটি অটো সেভ হবে। হঠাৎ বিদ্যুৎ চলে গেলেও কোনো সমস্যা হবে না। কারণ, ফাইলটিতে কম্পিউটার বন্ধ হওয়ার এক মিনিট আগের অবস্থা পর্যন্ত সেভ করা থাকবে। আপনি যদি কম্পিউটারে কাজ করে মাইক্রোসফ্ট ওয়ার্ডের ফাইলটি পেনড্রাইভে করে অন্য কোথাও নিয়ে যেতে চান, তাহলে ওই ফাইলটি পেনড্রাইভেই খুলুন বা পেনড্রাইভে সেভ করে কাজ শুরু করুন। তাহলে বিদ্যুৎ চলে গেলেও ওই ফাইলটি পেনড্রাইভেই সেভ থাকবে। —মো. আমিনুর রহমান


</doc>
﻿
<doc>
টিপস

| তারিখ: ১২-১০-২

শর্টকার্টের ব্যবহার
কম্পিউটারে কাজ করার সময় শর্টকার্ট কি ব্যবহার করলে কাজের সুবিধা হয়। মাইক্রোসফট ওয়ার্ড ও উইন্ডোজের বিভিন্ন শর্টকার্ট কি-এর ব্যবহার ও বিবরণ লিখিত একটি বাংলা পিডিএফ ফাইল ইচ্ছা করলে আপনি সংগ্রহে রেখে দিতে পারেন। পিডিএফ ফাইলটি http://mediafire.com/?q42f3mxjw42qdw4 —এই ঠিকানা থেকে নামিয়ে নিন।
খালেদ মাহমুদ খান

টিপস

| তারিখ: ১০-১০-২০১১
কম্পিউটারের হার্ডড্রাইভ লুকাতে চাইলে
প্রথমে Start\Run গিয়ে gpedit.msc লিখে Ok\User configuration-এর Administrative templates ট্যাবে Windows components থেকে Windows Explorer-এ দুই ক্লিক করে নির্বাচন করুন। Windows Explorer-এর ডান পাশের মেনু থেকে Hide these specified drives in My Computer-এর উপর মাউসের ডান বাটন ক্লিক করে Properties নির্বাচন করুন।
পরে পর্দায় প্রদর্শিত ডায়ালগ বক্স থেকে Enabled অপশনটি নির্বাচন করে Apply\Ok করুন।
ড্রাইভ খোলার জন্য আবার আগের অবস্থায় গিয়ে পর্দায় প্রদর্শিত ডায়ালগ বক্স থেকে Not configured অপশনটি নির্বাচন করে Apply\Ok করুন।
মো. শফিকুর রহমান
রাঙামাটি


﻿
টিপস

| তারিখ: ১৫-১২-২০১১

ফায়ারফক্সের ভার্চুয়াল কি-বোর্ড
কি-বোর্ডে নানা সমস্যার কারণে অথবা অন্য ভাষা লেখার জন্য ভার্চুয়াল কি-বোর্ডের প্রয়োজন হয়। মজিলা ফায়ারফক্সে ভার্চুয়াল কি-বোর্ড ব্যবহারের সুবিধা পাওয়া যাবে। এ জন্য http://addons.mozilla.org/en-US/firefox/addon/748 ঠিকানা থেকে Greasemonkey নামের প্রোগ্রাম নামিয়ে নিন। এরপর ফায়ারফক্স বন্ধ করে আবার চালু করুন। এখন http://userscripts.org/scripts/show/10974 ঠিকানা থেকে ভার্চুয়াল কি-বোর্ডটি ইনস্টল করতে হবে। এর পর থেকে যেকোনো টেক্সট বক্সে দুই ক্লিক করলে কি-বোর্ড দেখা যাবে। বাংলা ও ইংরেজিসহ ৩৪টি ভাষা ব্যবহারের সুযোগ পাওয়া যাবে এই কি-বোর্ডে। খালেদ মাহমুদ খান



হেল্পলাইন
আপনার ব্রাউজার কি নিরাপদ?

| তারিখ: ০৫-১০-২

ওয়েবসাইট দেখার সফটওয়্যার (ব্রাউজার) দিয়ে ই-মেইল, ফেসবুকসহ দরকারি অনেক সাইটে ঢুকতে হয়। কিন্তু অনেক সময় ব্রাউজার থেকে বার্তা আসে যে আপনার ই-মেইলের পাসওয়ার্ডটি ব্রাউজারে সেভ করে রাখতে চান কি না। বুঝে না-বুঝে অনেকেই ইয়েসে ক্লিক করেন।
এতে ব্রাউজারে পাসওয়ার্ডটি সেভ হয়ে যায়। পরে ই-মেইল ঠিকানা লিখলে ব্রাউজার নিজে থেকেই ওই ই-মেইল ঠিকানার পাসওয়ার্ড লিখে দেয়। এতে যেসব কম্পিউটার একাধিক ব্যক্তি ব্যবহার করেন, সেসব কম্পিউটারে পাসওয়ার্ড চুরির আশঙ্কা বেশি থাকে। তা ছাড়া আপনি কোন কোন সাইট দেখছেন, কী কী খুঁজছেন, ডাউনলোড করেছেন—সবকিছু ব্রাউজারে থেকে যায়। যে কেউ সেগুলো দেখতে পারে। এতে অনেক সময় ব্যক্তিগত গোপনীয়তা বা প্রাইভেসি নষ্ট হয়। আপনি ইচ্ছা করলে খুব সহজেই এই ঝামেলা থেকে মুক্তি পেতে পারেন। এর জন্য—
মজিলা ফায়ারফক্সের: ব্রাউজার খুলে Tools থেকে Clear Recent History-তে ক্লিক করুন। এখন কত সময়ের ডেটা ব্রাউজার থেকে মুছে ফেলতে চান, সেটি নির্বাচন করে Clear Now-এ ক্লিক করুন। আবার ব্রাউজার খুুলে Tools থেকে Options-এ ক্লিক করুন। এখন Security-তে ক্লিক করে Remember Passwords for sites বক্স থেকে টিকচিহ্ন তুলে দিয়ে ok করুন। তাহলে ব্রাউজারে আর কোনো তথ্য জমা থাকবে না।
ইন্টারনেট এক্সপ্লোরারের ক্ষেত্রে: প্রথমে ইন্টারনেট এক্সপ্লোরার ওপেন করে Tools থেকে Internet Options-এ যান। এখন Content ট্যাবে ক্লিক করে Auto Complete বাটনে ক্লিক করুন। এখন Clear Forms-এ ক্লিক করলে পাসওয়ার্ড ছাড়া বাকি সব তথ্য মুছে যাবে এবং Clear Passwords-এ ক্লিক করলে পাসওয়ার্ডও মুছে যাবে।
পরে এই ব্রাউজারে কোনো তথ্য সেভ করতে না চাইলে সব বক্স থেকে টিকচিহ্ন তুলে দিয়ে ok-তে ক্লিক করুন। অ্যাড্রেস বারের তথ্য মোছার জন্য Tools থেকে Internet Options-এ ক্লিক করে Clear History বাটনে ক্লিক করুন।
—মো. আমিনুর রহমান

﻿ 
</doc>
<doc>
প্রাকৃতিক সপ্তাশ্চর্য
খুলনায় সুন্দরবনকে ভোট দেওয়ার আহ্বান

| তারিখ: ০৩-১০-২০১১
প্রাকৃতিক সপ্তাশ্চর্য নির্বাচনে সুন্দরবনকে বিজয়ী করতে খুলনার চলন্তিকা যুব সোসাইটির উদ্যোগে গত শনিবার সকালে শহীদ হাদিস পার্কে এক ভোট প্রচারণা ও নগরে বর্ণাঢ্য শোভাযাত্রা অনুষ্ঠিত হয়েছে। প্রধান অতিথি খুলনা সিটি করপোরেশনের মেয়র তালুকদার আবদুল খালেক প্রচারণার উদ্বোধনকালে বলেন, মায়ের মতো ভালোবেসে সুন্দরবনকে ভোট দিয়ে বিজয়ী করতে হবে।
চলন্তিকা যুব সোসাইটির চেয়ারম্যান মো. খবিরুজ্জামানের সভাপতিত্বে অনুষ্ঠিত এ অনুষ্ঠানে মুখ্য আলোচক সুন্দরবন সমর্থক কমিটি বাংলাদেশের আহ্বায়ক লিয়াকত আলী বলেন, আর প্রায় ৪০ দিনের মধ্যে ভোট দিতে হবে। বক্তব্য দেন সাবেক বিরোধীদলীয় হুইপ শেখ হারুনুর রশীদ, মহানগর খুলনা-২-এর সাংসদ নজরুল ইসলাম, খুলনা-১ সাংসদ ননী গোপাল মণ্ডল, সংরক্ষিত মহিলা আসনের সাংসদ নূর আফরোজ আলী, সুন্দরবন পশ্চিম অঞ্চলের বিভাগীয় বন কর্মকর্তা জহির উদ্দিন আহমেদ, জাকির হোসেন, অধ্যাপক শীবেন্দ্র শেখর শিকদার, মুক্তিযোদ্ধা শেখ আবদুল কাইয়ুম, রফিকুল ইসলাম, সাংবাদিক এ কে হিরু ও সাহেব আলীসহ অনেকে। —খুলনা অফিস
</doc>