<doc>
মুক্তিযুদ্ধ নিয়ে কয়েকটি ওয়েবসাইট
| তারিখ: ০৯-১২-২০১১
বেশ কিছু ওয়েবসাইটে তুলে ধরা হয়েছে মুক্তিযুদ্ধের গৌরবগাথা। সেসব ওয়েবসাইটের কয়েকটি এখানে তুলে ধরা হলো।
www.liberationwarmuseum.org
মুক্তিযুদ্ধের ইতিহাস এবং সংশ্লিষ্ট তথ্যের জন্য প্রথমেই বলতে হয় মুক্তিযুদ্ধ জাদুঘরের কথা। ঠিক জাদুঘরের মতোই নানা তথ্যে সাজানো মুক্তিযুদ্ধ জাদুঘরের নিজস্ব এই ওয়েবসাইট। বেশ সমৃদ্ধ এই সাইটে অনেক কিছুর সঙ্গে আছে ‘দিস মান্থ ইন ১৯৭১’ বিভাগটি। আরও আছে বেশ কিছু দুর্লভ ছবি, যা আমাদের নিয়ে যায় একাত্তরের সেই দিনগুলোতে।
www.virtualbangladesh.com
এই সাইটে রয়েছে ১৯৫২ সালের ভাষা আন্দোলন থেকে শুরু করে একাত্তরের মুক্তিযুদ্ধ পর্যন্ত বিভিন্ন তথ্য। রয়েছে মুক্তিযুদ্ধের সময়কার অসংখ্য স্থিরচিত্র, স্বাধীনতাযুদ্ধের ঘোষণাপত্র, মুক্তিযুদ্ধ সম্পর্কে লেখা বিভিন্ন প্রবন্ধ-নিবন্ধ, বইসহ প্রয়োজনীয় ওয়েব ঠিকানা।
www.sectorcommandersforum.org
সেক্টর কমান্ডারস ফোরামের সাইট এটি। এতে যে কেউ মুক্তিযুদ্ধ চলাকালীন সময়ের যুদ্ধাপরাধ ও মানবতাবিরোধী কার্মকাণ্ড-বিষয়ক বিবরণ ও তথ্য সংযুক্ত করতে পারবেন। সাইটটিতে রয়েছে মুক্তিযুদ্ধে সংঘটিত গণহত্যার স্থিরচিত্র, অডিও-ভিডিও, প্রত্যক্ষদর্শীর বিবরণ, যুদ্ধাপরাধী ও ঘাতক দালালদের তালিকা, মুক্তিযোদ্ধাদের তালিকা, মুক্তিযুদ্ধের সময়ের বিভিন্ন সংবাদপত্র এবং পত্রিকায় প্রকাশিত খবরের কাটিং ইত্যাদি।
http://en.wikipedia.org/wiki/Bangladesh_Liberation_War
সবচেয়ে সমৃদ্ধ অনলাইন বিশ্বকোষের এই পৃষ্ঠায় গেলেই পাওয়া যাবে মুক্তিযুদ্ধের পটভূমি, ইতিহাস-রাজনীতি, মুক্তিযুদ্ধের ঘটনাবলি, বইপত্রে মুক্তিযুদ্ধ বিভাগের মধ্যে নানা রকম তথ্য। এ ছাড়া মুক্তিযুদ্ধের ইতিহাস লেখার জন্য একটি উইকি-ভিত্তিক ওয়েবসাইট রয়েছে। ঠিকানা: http://muktijuddho.wikia.com। বর্তমানে এখানে ৬৪টি নিবন্ধ রয়েছে।
www.genocidebangladesh.org
একাত্তরের গণহত্যার আর্কাইভ এটি। ১৯৭১ সালের মহান মুক্তিযুদ্ধ এবং গণহত্যার ওপর তৈরি ওয়েবসাইটগুলোর মধ্যে বেশ সমৃদ্ধ একটি ওয়েবসাইট। এতে যে কেউ চাইলে মুক্তিযুদ্ধের ওপর করা ওয়েবভিত্তিক কাজ জমা দিয়ে সাইটটিকে আরও সমৃদ্ধ করতে পারবেন।
www.muktadhara.net
গণহত্যা ও মুক্তিযুদ্ধ নিয়ে আরেকটি চমৎকার ওয়েবসাইট এটি। সাইটটির www.muktadhara.net/page35.html ঠিকানায় পাবেন একাত্তরের গণহত্যার তথ্য ও ছবি, ঘটনাবলি, ভিডিও, মুক্তিযুদ্ধ ও গণহত্যাবিষয়ক ওয়েবসাইটের সংযুক্তি, প্রবন্ধ, সাক্ষাৎকার ছাড়াও অনেক কিছু।
www.icsforum.org
আন্তর্জাতিক ক্রাইম স্ট্র্যাটেজি ফোরামের এই ওয়েবসাইটে একাত্তরের গণহত্যা ও মুক্তিযুদ্ধের ওপর প্রয়োজনীয় ডকুমেন্টস নিয়ে এখানে একটি ই-লাইব্রেরি তৈরি করা হয়েছে।
www.warcriminalsbd.org
যুদ্ধাপরাধীদের তালিকা নিয়ে প্রকাশিত হয়েছে এই ওয়েবসাইট। একাত্তরের ঘাতক দালালদের নির্মূল করতে কাজ করছে www.secularvoiceofbangladesh.org সাইট।
www.shadhinbangla-betar.org
এখানে স্বাধীন বাংলা বেতার কেন্দ্রের ইতিহাস, মুক্তিযুদ্ধের শব্দসৈনিকদের তালিকাসহ বিভিন্ন তথ্য পাওয়া যাবে।
www.dristipat.org
মুক্তিযুদ্ধে নারীদের অবদান নিয়ে তৈরি করা হয়েছে এই সাইটটি।
 সাজিদুল হক
</doc>
<doc>
ওয়েবে অণুকাব্য
| তারিখ: ০৫-১২-২০১১
চার লাইনের ছোট ছোট কাব্য, যা অণুকাব্য নামে সমাদৃত। ছোট বলে এর নাম অণুকাব্য। অণুকাব্যে থাকে ব্যঙ্গ-বিদ্রূপ, হাস্যরস আর প্রেম। দন্তস্য রওশন মূলত ঠাট্টা-কৌতুক করে চার লাইনের বক্তব্য লিখে চলেছেন অনেক দিন ধরেই। বের হয়েছে বেশ কয়েকটি বই। সম্প্রতি ইন্টারনেটে অণুকাব্য নিয়ে বের হয়েছে একটি ওয়েবসাইট, যেখানে প্রকাশিত বইয়ের অণুকাব্যের পাশাপাশি রয়েছে সর্বশেষ লেখা অণুকাব্যগুলোও। সাইটে অণুকাব্য সম্পর্কে অনেক কিছুই জানা যাবে। ওয়েবসাইটের ঠিকানা: www.anukabbo.com। —বিজ্ঞপ্তি
</doc>
<doc>
ওয়েবসাইটে তারকাদের সঙ্গে
| তারিখ: ০৫-১২-২০১১
অভিনেতা মোশাররফ করিমের সঙ্গে একান্ত কিছু সময় কাটানোর সুযোগ করে দিচ্ছে বিনোদনমূলক ওয়েবসাইট ফিউশনকাইট (www.fusionkite.com) নামের একটি ওয়েবসাইট। ডে উইথ স্টার শীর্ষক এ কার্যক্রমের আওতায় এসএমএসের মাধ্যমে নিবন্ধন করা ভক্তদের মধ্য থেকে লটারির মাধ্যমে বিজয়ী পাবেন পছন্দের স্টারের সঙ্গে সময় কাটানোর এ সুযোগ। —বিজ্ঞপ্তি
</doc>
<doc>
চাঁদপুর খবরের নতুন ওয়েবসাইট
| তারিখ: ০১-১২-২০১১
জেলা শহর চাঁদপুর থেকে প্রকাশিত সাপ্তাহিক চাঁদপুর খবর পত্রিকার নতুন ওয়েবসাইট গতকাল বুধবার থেকে চালু হয়েছে। এর ঠিকানা www.chandpurkhabar.com। এই সাইটে চাঁদপুরের খবর থাকবে। —বিজ্ঞপ্তি
</doc>
<doc>
﻿প্রতিবেদন
পেনড্রাইভের পটভূমিতে পছন্দের ছবি
| তারিখ: ০১-১২-২০১১
উইন্ডোজ অপারেটিং সিস্টেমে পেনড্রাইভ যে উইন্ডোতে খুলবে, আপনি চাইলে সেটার পটভূমিতে নিজের পছন্দমতো ছবি সাজিয়ে রাখতে পারেন। এ জন্য নোটপ্যাডে নিচের সংকেত হুবহু লিখতে হবে।
[ExtShellFolderViews]
{BE098140-A513-11D0-A3A4-00C04FD706EC}={BE098140-A513-11D0-A3A4-00C04FD706EC}
[{BE098140-A513-11D0-A3A4-00C04FD706EC}]
Attributes=1
IconArea_Image= imagename
এখানে imagename-র জায়গায় যে ছবি ব্যবহার করবেন তার নাম লিখুন, যেমন abc.jpg। এবার এই নোটটি desktop.ini নামে সেভ করুন। এখন desktop.ini ফাইল এবং আপনার পটভূমির ছবিটি পেনড্রাইভে ঢোকান। এবার পেনড্রাইভ রিফ্রেশ করুন অথবা পেনড্রাইভ খুলে পুনরায় পিসিতে সংযোগ লাগালেই ব্যাকগ্রাউন্ডে আপনার ছবি দেখতে পারবেন। —খালেদ মাহমুদ খান
</doc>
<doc>
﻿জনপ্রিয়তা বাড়ছে ফেসবুক ফ্যান পেইজের
| তারিখ: ২৮-১১-২০১১
সামাজিক যোগাযোগের জনপ্রিয় ওয়েবসাইট ফেসবুকে থাকা বিভিন্ন ফ্যান পেইজ ব্যবহারের দিক দিয়ে জনপ্রিয় হচ্ছে। ফেসবুকে বিভিন্ন বিভাগে ফ্যান পেইজ খোলা যায়, যার মাধ্যমে খুব দ্রুত বড়সংখ্যক ভক্ত (ফ্যান) এবং ব্যবহারকারীর সঙ্গে যুক্ত হওয়া যায়। আর তাই ফ্যান পেইজের জনপ্রিয়তাও বাড়ছে দ্রুত।এ কারণে বিভিন্ন ব্র্যান্ড কিংবা নানা প্রতিষ্ঠান ফেসবুকের নিজেদের ফ্যান পেইজের ওপরও বেশি জোর দিচ্ছে।
অনেক ক্ষেত্রেই প্রতিষ্ঠানের পক্ষ থেকে নিজেদের ওয়েবসাইট না দিয়ে ফেসবুকের ফ্যান পেইজকে ওয়েবসাইট হিসেবেও ব্যবহার করা হচ্ছে। দেখা যাচ্ছে, একটি ফ্যান পেইজ থেকে নিয়মিতভাবে প্রায় ৪০ থেকে ১৫০ বার হালনাগাদ তথ্য পাচ্ছেন ওই পেইজের ব্যবহারকারীরা। আর তাই নিজেদের বন্ধু তালিকা বাড়ানোর চেয়ে ফ্যান পেইজের ব্যবহারকারী বাড়ানোর দিকেই এখন নজর বেশি আগ্রহী ব্যক্তিদের। পাশাপাশি ওই ফ্যান পেইজের কিছুতে ‘লাইক’ কিংবা কমেন্ট দিলে সেটা ওই পেইজের সবার মূল পাতায় হালনাগাদ হয়ে যাচ্ছে, যা একসঙ্গে অনেকের কাছে তথ্য পৌঁছাতে পারছে দ্রুত। এক গবেষণায় দেখা গেছে, ফেসবুকের বিভিন্ন কন্টেন্টের মধ্যে ২৭ শতাংশব্যবহারকারী সবচেয়ে বেশি দেখেন মূল পাতা/হালনাগাদ (নিউজফিড)। এর মধ্যে ফ্যান পেইজ থেকে যত হালনাগাদ আসে, তার বেশির ভাগই দেখেন ব্যবহারকারীরা। এ ছাড়া প্রোফাইল দেখেন শতকরা ২১ ভাগ, ছবি দেখেন ১৭ ভাগ, অ্যাপলিকেশন ও টুলস দেখেন ১০ ভাগ, অন্যান্য কন্টেন্ট দেখেন ২৫ ভাগ ব্যবহারকারী। তা ছাড়া সরাসরি ব্যবসায়ী কিংবা জনপ্রিয় কারও ফ্যান পেইজে নিজেদের মতামত, ভালোলাগা জানানোর সুযোগ থাকায় ফ্যান পেইজেই আগ্রহ বেশি ব্যবহারকারীদের।
ফেসবুকের বিজ্ঞাপন যোগাযোগ ব্যবস্থাপক এলিজাবেথ ডায়ানা জানান, ফেসবুকের ফ্যান পেইজ ব্যবহারের মাধ্যমে যাতে সহজে লাভবান হওয়া যায়, সে জন্য যুক্ত হচ্ছে নানা ধরনের উন্নত বৈশিষ্ট্য। নির্দিষ্টভাবে ফ্যান পেইজের ক্ষেত্রে কতজন ব্যবহারকারী ফ্যান হতে পারবেন, তার নির্দিষ্ট কোনো সংখ্যা না থাকায় ইচ্ছেমতোই এ সংখ্যাটি বাড়িয়ে নিজেদের ব্যবসায়িক প্রচার থেকে শুরু করে জনপ্রিয় ব্যক্তিরা নিজেদের কথা ছড়িয়ে দিতে পারছেন দ্রুত। আর তাই ফেসবুকের অন্যান্য সুবিধার চেয়ে ফ্যান পেইজের প্রতি ব্যবহারকারীদের আগ্রহ বাড়ছে বলে মনে করছেন সামাজিক যোগাযোগ বিশেষজ্ঞরা। —ম্যাশেবল অবলম্বনে কাজী আশফাক আলম
</doc>
<doc>
﻿প্রতিবেদন
ফেসবুকে কানপুর ট্রাফিক পুলিশ
| তারিখ: ৩১-১০-২০১১
সামাজিক যোগাযোগের জনপ্রিয় ওয়েবসাইট ফেসবুকে ভারতের কানপুর ট্রাফিক পুলিশ নিজেদের পেজ খুলেছে। সম্প্রতি ট্রাফিকব্যবস্থা আরও উন্নত করতে এ ধরনের কার্যক্রম শুরুর ঘোষণা দিয়েছে কানপুর ট্রাফিক পুলিশ কর্তৃপক্ষ। তাদের মতে, রাস্তায় চলাচলের সময় অনেকেই ট্রাফিক আইন ভঙ্গ করে থাকে, যার ফলে সৃষ্টি হয় যানজটসহ নানা ধরনের সমস্যা। ট্রাফিক পুলিশের এসপি রামপাল গৌতম জানান, ‘এ ধরনের ট্রাফিক আইন ভঙ্গকারীদের ছবি তাৎক্ষণিকভাবে তুলে ট্রাফিক বিভাগের এ ফেসবুক পেজে দিয়ে দিলেই সে ব্যাপারে প্রয়োজনীয় ব্যবস্থা নেওয়া হবে।’ ছবি তোলার ক্ষেত্রে যাতে করে গাড়ির নম্বর, সময় ও লোকেশন থাকে, সে ব্যাপারে নজর রাখার অনুরোধ করেছেন তিনি। ট্রাফিক পুলিশের এ ধরনের কার্যক্রম বেশ উপকারী হবে বলে মনে করছে সাধারণ মানুষ।
প্রযুক্তি বিশেষজ্ঞদের মতে, যেহেতু ফেসবুক ব্যবহারকারী অনেক বেশি, তাই সাধারণ মানুষ নিজেদের মোবাইল ফোনেও ছবি তুলে ফেসবুক পেজে দিতে পারবে, যাতে করে অভিযোগ জানানোর একটি সহজ জায়গাও তৈরি হবে। —টাইমস অব ইন্ডিয়া
</doc>
<doc>
প্রতিদিন ফেসবুকে ছয় লাখ বার হ্যাকারদের প্রবেশ!
| তারিখ: ৩০-১০-২০১১
সামাজিক যোগাযোগের জনপ্রিয় ওয়েবসাইট ফেসবুকে প্রতিদিন হ্যাকাররা প্রায় ছয় লাখ বার প্রবেশ করেন! এতবার যাওয়ার ক্ষেত্রে তাদের উদ্দেশ্য থাকে ব্যবহারকারীর ব্যক্তিগত তথ্য চুরি করা! প্রতিদিন ২৪ ঘণ্টায় কয়েক বিলিয়ন বার লগ-ইন হয় ফেসবুকে, যার মধ্যে হ্যাকাররা ব্যবহারকারীর মেসেজ, ছবিসহ বিভিন্ন ব্যক্তিগত তথ্য দেখার চেষ্টা করেন।
সম্প্রতি ফেসবুকের পক্ষ থেকে এ ধরনের তথ্য প্রকাশ করা হয়েছে। ফেসবুকের হ্যাকারদের নজর কী রকম সেটা জানাতেই এ তথ্য প্রকাশ করা হয়েছে বলে জানিয়েছে কর্তৃপক্ষ। এ ব্যাপারে নিরাপত্তা বিশেষজ্ঞরা জানান, এটা সত্যিই বড় একটি সংখ্যা, যারা প্রতিনিয়ত চেষ্টায় থাকেন ফেসবুকের তথ্য চুরি করতে। কম্পিউটার নিরাপত্তাবিষয়ক গবেষণা প্রতিষ্ঠান শপসের প্রযুক্তি পরামর্শক গ্রাহাম কুলি বলেন, যখনই অসতর্কতার সঙ্গে ফেসবুকের কেউ প্রবেশ করেন, তখনই মনে রাখতে হবে একটু ভুলের কারণেই তাঁর ফেসবুক অ্যাকাউন্ট হ্যাকারদের দখলে চলে যেতে পারে।
বর্তমানে সারা বিশ্বে ফেসবুক ব্যবহারকারীর সংখ্যা প্রায় ৮০ কোটি, যারা প্রায় গড়ে ৭০০ বিলিয়ন মিনিট সময় কাটান ফেসবুকে!
ব্যবহারকারীদের সুবিধার্থে ফেসবুকে যুক্ত হচ্ছে ‘ট্রাস্টেড ফ্রেন্ডস’ নামের নতুন একটি বৈশিষ্ট্য, যার মাধ্যমে পাসওয়ার্ড হারিয়ে ফেললেও ব্যবহারকারী নির্বাচিত পাঁচজন বিশ্বস্ত বন্ধুর মাধ্যমে পেতে পারবেন গোপন নম্বর। তবে নিজের ফেসবুক অ্যাকাউন্টের নিরাপত্তার জন্য পাসওয়ার্ড দেওয়া কিংবা অ্যাপ্লিকেশন ব্যবহারের ক্ষেত্রে সতর্ক হওয়ার পরামর্শ দিয়েছেন প্রযুক্তি নিরাপত্তা বিশেষজ্ঞরা। —দ্য টেলিগ্রাফ অবলম্বনে কাজী আশফাক আলম
</doc>
<doc>
ওয়েবসাইটে শাহজালালের (রহ.) ওরসের খবর
| তারিখ: ১৯-১০-২০
সিলেটে হজরত শাহজালাল (রহ.)-এর ৬৯২তম ওরসের খবর দেশ-বিদেশে মুহূর্তেই জানাতে ‘শাহজালাল মেমোরি স্কোয়াড’ নামের স্বেচ্ছাসেবী সংগঠন একটি ওয়েবসাইট খুলেছে। দুই দিনব্যাপী ওরসের প্রথম দিন গতকাল থেকেই ওয়েবসাইট (www.hazratshahjalalyemeni.com) চালু করা হয়েছে। শাহজালাল মেমোরি স্কোয়াডের উদ্যোক্তা মো. মিজানুর রহমান জানান, ওয়েবসাইটে ৬৯২তম ওরসের সচিত্র খবর পাওয়া যাবে। —নিজস্ব প্রতিবেদক, সিলেট
</doc>
<doc>
সাঁওতালি ভাষার ওয়েবসাইট চালু
| তারিখ: ১৬-১০-২০
ইন্টারনেটে সাঁওতালি ভাষার একটি ওয়েবসাইট (www.naoamarsal.net) চালু হয়েছে। একই সঙ্গে রাজশাহীর ইউনিভার্সিটি অব ইনফরমেশন টেকনোলজি অ্যান্ড সায়েন্সেসের (ইউআইটিএস) কম্পিউটার বিজ্ঞান বিভাগের শিক্ষার্থী সমর মাইকেল সরেন ও ফিরোজ আহমেদের তৈরি করা সাঁওতালি ভাষার টাইপিং সফটওয়্যার ‘হড় কাথা’ ছাড়া হয়েছে।
গতকাল শনিবার রাজশাহী সিটি করপোরেশনের মেয়র এ এইচ এম খায়রুজ্জামান এসবের উদ্বোধন করেন।
সমর মাইকেল সরেনের সভাপতিত্বে উদ্বোধনী অনুষ্ঠানে ইউআইটিএসের সমন্বয়ক আরমান আলী, রাজশাহী সিটি করপোরেশনের কাউন্সিলর কামরুজ্জামান, বাংলাদেশ বেতারের (ঢাকা) প্রযোজক মাইকেল মৃত্যুঞ্জয় রেমা, রাজশাহী শিক্ষা বোর্ডের সাবেক চেয়ারম্যান এম মনসুর রহমানসহ অনেকেই উপস্থিত ছিলেন।
হড় কাথা সম্পর্কে এর দুই নির্মাতা জানান, ইউনিকোড-ভিত্তিক এ সফটওয়্যারটি যেকোনো প্রোগ্রামের সঙ্গে ব্যবহার করা যায়। তাঁরা বলেন, এটি দিয়ে মাইক্রোসফট অফিসের সব প্রোগ্রামে সাঁওতালি ভাষায় লেখালেখি করা যাবে। এমনকি এটি দিয়ে ইন্টারনেটেও লেখালেখি করা সম্ভব।
সাঁওতালি টাইপিং সফটওয়্যারটি তৈরিতে সি শার্প ও জাভা ব্যবহার করা হয়েছে। ইন্টারনেটে লেখালেখির জন্য একটি মাউসভিত্তিক কিবোর্ডও নির্মাণ করা হয়েছে, যা বর্তমানে আদিবাসী বাংলা ব্লগসাইটে (www.w4study.com) সংযুক্ত রয়েছে।
এ সফটওয়্যার এবং ওয়েবসাইটটি তৈরি করতে তাঁদের প্রায় সাত মাস লেগেছে বলে উল্লেখ করা হয়। —কুদরাত-ই-খুদা, রাজশাহী বিশ্ববিদ্যালয়
</doc>
<doc>
জেএএন অ্যাসোসিয়েটসের ষষ্ঠ শাখা
| তারিখ: ১৬-১০-
ক্যানন ক্যামেরা, প্রিন্টার ও স্ক্যানারের পরিবেশক জেএএন অ্যাসোসিয়েটসের ষষ্ঠ শাখা চালু হয়েছে রাজধানীর শান্তিনগরের ইস্টার্ন প্লাস মার্কেটে। পঞ্চম তলার ল্যাপটপ বাজারে এর অবস্থান। এ শাখায় ক্যাননের প্রিন্টার, স্ক্যানার ও ক্যামেরা পাওয়া যাবে। —বিজ্ঞপ্তি
</doc>
<doc>
নতুন বাংলা ব্লগ চালু
| তারিখ: ১৬-১০-২০
বিজ্ঞান ও প্রযুক্তি, ওয়েব ডিজাইন, শিক্ষা, সংস্কৃতি ও সাহিত্য নিয়ে সম্প্রতি ইন্টারনেটে চালু হয়েছে সমাচার (www.somachar.com) নামের নতুন একটি ব্লগসাইট। এতে নিবন্ধন করে যে কেউ লিখতে পারবেন। এতে আছে কম্পিউটার, ইন্টারনেট, মোবাইল, ওয়েব ডিজাইন, খেলাধুলা, ধর্মীয় আলোচনা ও গণিত বিভাগ। —বিজ্ঞপ্তি
</doc>
<doc>
অনলাইন শ্রেণীকক্ষ চালুর উদ্যোগ
| তারিখ: ১৫-১০-২০১১
গ্রামীণফোন জাগো ফাউন্ডেশনের সহায়তায় শহরতলি ও গ্রামাঞ্চলে অনলাইন ক্লাসরুম নামে এক প্রকল্প চালু করতে যাচ্ছে। সম্প্রতি গ্রামীণফোনের প্রধান নির্বাহী কর্মকর্তা টোরে জনসন এবং জাগো ফাউন্ডেশনের প্রতিষ্ঠাতা করভী রাকশান্দ এ-সংক্রান্ত একটি চুক্তিপত্রে সই করেন।
অনুষ্ঠানে উপস্থিত ছিলেন গ্রামীণফোনের হেড অব করপোরেট রেসপনসিবিলিটি দেবাশীষ রায়।
খবর বিজ্ঞপ্তির।
অনলাইন ক্লাসরুমের মূল বিষয়টি হচ্ছে শহরতলি বা গ্রামের একটি স্কুলের শ্রেণীকক্ষকে শহরের একটি স্কুলের শ্রেণীকক্ষের সঙ্গে ইন্টারনেটে ভিডিও সম্মেলনের সঙ্গে সংযুক্ত করা হবে। দুই প্রান্তের ক্লাসই একজন শিক্ষক পরিচালনা করবেন এবং এ ক্ষেত্রে প্রয়োজনীয় বইপত্র ও অন্যান্য শিক্ষার উপকরণ সরবরাহ করা হবে।
গ্রামীণফোনের প্রধান নির্বাহী কর্মকর্তা টোরে জনসন বলেন, ‘অনলাইন ক্লাসরুম বাংলাদেশে যদি সাফল্যের সঙ্গে পরিচালনা করা যায়, তবে শিক্ষার মানই শুধু বাড়বে না, পাশাপাশি ডিজিটাল বাংলাদেশ গঠনের পথেও কয়েক ধাপ এগিয়ে যাবে দেশ।’
প্রকল্পটি প্রাথমিকভাবে পাইলট আকারে পরিচালিত হবে। গ্রামীণফোন বাংলাদেশের দক্ষিণ উপকূলীয় অঞ্চলে অবস্থিত এর চারটি আলোকদ্বীপে (ঘূর্ণিঝড় আশ্রয়কেন্দ্র ও স্কুল) এই প্রকল্পটি পরিচালনা করবে।
পাইলট পর্যায়েও সঙ্গে থাকবে জাগো ফাউন্ডেশন। বর্তমানে জাগো ফাউন্ডেশন বস্তিবাসী শিশুদের জন্য তিনটি স্কুল পরিচালনা করছে। এর একটি রায়েরবাজার ও অন্যটি বনানীতে অবস্থিত।
তৃতীয় স্কুলটি শিগগিরই টঙ্গীতে চালু করা হবে। পরীক্ষামূলক অনলাইন ক্লাসরুম জাগো ফাউন্ডেশনের রায়েরবাজার ও টঙ্গী স্কুলে চালু করা হবে।
</doc>
<doc>
বরিশালে বিসিসির আইসিটি প্রশিক্ষণ শেষ
| তারিখ: ১৫-১০-২০১১
মানবসম্পদ উন্নয়ন ও তথ্যপ্রযুক্তির ব্যবহার নিশ্চিত করতে বাংলাদেশ কম্পিউটার কাউন্সিলের (বিসিসি) আয়োজনে বরিশালে মাসব্যাপী ‘মাস্টার ট্রেইনার’ প্রশিক্ষণ কোর্স শেষ হয়েছে। গত বৃহস্পতিবার বিসিসি বরিশাল আঞ্চলিক কার্যালয়ে এ কর্মসূচির সমাপনী অনুষ্ঠানে সনদপত্র বিতরণ করা হয়।
সমাপনী অনুষ্ঠানে প্রধান অতিথি ছিলেন বরিশালের জেলা প্রশাসক এস এম আরিফ উর রহমান। এ সময় উপস্থিত ছিলেন অতিরিক্ত জেলা প্রশাসক শহিদুল ইসলাম ও বিসিসি বরিশালের প্রোগ্রামার ও সেন্টার ইনচার্জ গোলাম রব্বানী।
গত ১২ সেপ্টেম্বর থেকে শুরু হওয়া প্রশিক্ষণ কর্মসূচিতে বরিশাল, বাগেরহাট, পটুয়াখালী ও নড়াইল জেলার ২০ জন তথ্যপ্রযুক্তি কর্মীকে প্রশিক্ষণ দেওয়া হয়। পরবর্তী সময়ে জেলার আওতায় সব উপজেলা ও ইউনিয়ন পর্যায়ে প্রশিক্ষণের কার্যক্রম পরিচালিত হবে। —বরিশাল অফিস
</doc>
<doc>
ই-মেইলে পাওয়া যাবে সরিষাবাড়ির ইউনিয়ন তথ্যসেবা
| তারিখ: ১৫-১০-
নির্দিষ্ট ঠিকানায় ই-মেইল করলে সংশ্লিষ্ট ইউনিয়নের নানা রকম তথ্য পাওয়া যাবে। সরকারি উদ্যোগে জামালপুরের সরিষাবাড়ি উপজেলার আটটি ইউনিয়নে এ সেবা চালু করা হচ্ছে। এ জন্য তৈরি করা হয়েছে নির্দিষ্ট ই-মেইল ঠিকানা। ঠিকানাগুলো হলো সাতপোয়া ইউনিয়ন পরিষদ (ইউপি) sar_satpoa_uisc@yahoo.com পোগলদিঘা ইউপি sar_pogoldhiga_uisc@yahoo.com ডোয়াইল ইউপি sar_doail_uisc@yahoo.com আওনা ইউপি sar_aona_uisc@yahoo.com পিংনা ইউপি sar_pingna_uisc@yahoo.com ভাটারা ইউপি sar_vhatara_uisc@yahoo.com কামরাবাদ ইউপি sar_kamrabad_uisc@yahoo.com মহাদান ইউপি sar_mohadan_uisc@yahoo.com। সরিষাবাড়ির উপজেলা নির্বাহী কর্মকর্তা মুহাম্মদ কামরুল হাসান প্রথম আলোকে এ ব্যাপারে জানান, দেশের যেকোনো নাগরিক এসব ঠিকানায় ই-মেইল পাঠালে তথ্যসেবাকেন্দ্র থেকে তাঁর চাহিদামতো তথ্য সরবরাহ করা হবে। —সরিষাবাড়ি (জামালপুর) প্রতিন
‘জনগণের দোরগোড়ায় সেবা’ স্লোগান নিয়ে গতকাল মঙ্গলবার পাবনা জেলা প্রশাসকের কার্যালয়ে জেলা ই-সেবাকেন্দ্র চালু করা হয়েছে। এ কেন্দ্রের মাধ্যমে জেলার সব নাগরিক ইন্টারনেটের মাধ্যমে জেলা প্রশাসন কার্যালয়ের বিভিন্ন তথ্য ও সেবা নিতে পারবেন। এ উপলক্ষে জেলা প্রশাসনের সম্মেলনকক্ষে এক সভা অনুষ্ঠিত হয়। জেলা প্রশাসক এতে সভাপতিত্ব করেন। তিনি বলেন ই-সেবাকেন্দ্র আমাদের কাজ আরও গতিশীল করবে। এখন থেকে জেলা প্রশাসনে কোনো কাজের জন্য দপ্তরে দপ্তরে ঘুরতে হবে না। ই-সেবাকেন্দ্র থেকেই সব তথ্য পাওয়া যাবে। সভায় ই-সেবাকেন্দ্রের দায়িত্বপ্রাপ্ত নির্বাহী ম্যাজিস্ট্রেট সরোয়ার আলম জানান, ডিজিটাল বাংলাদেশ গড়ার যে পরিকল্পনা, জেলা ই-সেবাকেন্দ্র এরই অংশ। এই কেন্দ্রের মাধ্যমে জেলা প্রশাসনের সব কার্যক্রমকে ইন্টারনেটের আওতাভুক্ত করা হবে। জেলার যেকোনো নাগরিক ঘরে বসেই ইন্টারনেটের মাধ্যমে জেলা প্রশাসন থেকে জমির কাগজপত্র, নাগরিক সনদ সংগ্রহসহ বিভিন্ন কাজ করতে পারবেন। ২২ সেপ্টেম্বর থেকে পরীক্ষামূলকভাবে এই সেবাকেন্দ্রের কার্যক্রম চলছিল। এবার আনুষ্ঠানিক উদ্বোধন হলো। সেবাকেন্দ্র সমৃদ্ধ করতে আরও তথ্য সংযোজনের কাজ চলছে। —পাবনা অফিস
</doc>
<doc>
আইপ্যাডের জন্য গেমিং অ্যাপ্লিকেশন আনল ফেসবুক
অনলাইন ডেস্ক | তারিখ: ১১-১০-২০১১
অবশেষে আইপ্যাডের জন্য বহু-আকাঙ্ক্ষিত অ্যাপ্লিকেশনটি অবমুক্ত করেছে সামাজিক যোগাযোগের ওয়েবসাইট ফেসবুক।
এই অ্যাপ্লিকেশনটির মাধ্যমে ফেসবুকের অনলাইন সেবার মোবাইল সংস্করণে সোশ্যাল গেমিংয়ের সুবিধা তৈরি হলো।
ফেসবুকে বিভিন্ন ধরনের অনলাইন গেম প্রচলিত রয়েছে, যাদের মধ্যে সবচেয়ে জনপ্রিয় গেমটি হলো ফার্মভিল। ফেসবুক ব্যবহারকারীরা সাধারণত তাঁদের ব্যক্তিগত কম্পিউটারে এই গেমটি খেলতে স্বাচ্ছন্দ্যবোধ করতেন। আইপ্যাডের জন্য তৈরি নতুন এই গেমিং অ্যাপ্লিকেশনটির মাধ্যমে আইফোন, আইপ্যাডসহ বিভিন্ন অ্যান্ড্রয়েড স্মার্টফোনেও ফার্মভিল ধরনের গেমগুলো খেলায় সুবিধা পাওয়া যাবে।
এই অ্যাপ্লিকেশনে রয়েছে অ্যালার্ট অপশন। যার মাধ্যমে অনলাইন হওয়া কোনো বন্ধু বা অন্য কেউ যদি গেমগুলো খেলা শুরু করে তাহলে মোবাইলে অ্যালার্ট আসা শুরু হবে।
এই অ্যাপ্লিকেশনে বিভিন্ন গেম বুকমার্ক করে রাখারও অপশন থাকছে। ওয়েবসাইট।
</doc>
<doc>
ইন্টারনেটে একসঙ্গে অনেক অনলাইন রেডিও
| তারিখ: ১০-১০-২০১১
অনলাইন রেডিওর সংগ্রহ নিয়ে ইন্টারনেটে চালু হয়েছে লাইভ অনলাইন রেডিও (www.liveonlineradio.net) নামের একটি ওয়েবসাইট।
এতে বাংলা ভাষার অনেকগুলো অনলাইন রেডিওর অনুষ্ঠান শোনা যাবে।
পাশাপাশি অন্যান্য ভাষার রেডিও এই সাইটে রয়েছে।এতে নতুন যুক্ত হওয়া রেডিওগুলোর তালিকাও আলাদা করে দেওয়া থাকে। —বিজ্ঞপ্তি
</doc>
<doc>
﻿মোবাইল ফোনেও আসছে ফেসবুকের বিজ্ঞাপন
| তারিখ: ১৫-১২-২০১১
সামাজিক যোগাযোগের জনপ্রিয় ওয়েবসাইট ফেসবুক এবার মোবাইল ফোনে বিজ্ঞাপন দেওয়ার সিদ্ধান্ত নিয়েছে। বর্তমানে ফেসবুকের ৮০ কোটি ব্যবহারকারীর মধ্যে প্রায় ৩৫ কোটিই মোবাইল ফোন থেকে ফেসবুক ব্যবহার করে। এ সংখ্যা বেড়েই চলছে। এ ছাড়া ভবিষ্যতে ১০০ কোটি গ্রাহক যখন ফেসবুকে যুক্ত হবে, তার সিংহভাগই মোবাইল ফোন থেকে ফেসবুক ব্যবহার করবেন—এমনই মনে করছে সাইটটির কর্তৃপক্ষ।
নানা সুবিধার স্মার্টফোনে রীতিমতো ফেসবুকের জন্য যেমন আলাদা বোতাম (বাটন) তৈরি হচ্ছে, তেমনি ফেসবুক মোবাইল ফোনও বাজারে এসেছে। তাই আগামী বছরের মার্চে মোবাইল ফোনে বিজ্ঞাপন শুরুর কার্যক্রম চালু হবে বলে জানা গেছে। এই বিজ্ঞাপনের মাধ্যম ফেসবুকে দেওয়া বিজ্ঞাপনদাতাদের তথ্যগুলো নানাভাবে ব্র্যান্ডিংয়ের জন্য মোবাইল ফোনে নিউজ ফিড আকারে দেওয়া হবে। ব্যবহারকারীরা বিজ্ঞাপনটি অনেকটা স্ট্যাটাস হালনাগাদের মতো দেখতে পাবেন।
প্রযুক্তি বিশেষজ্ঞদের মতে, অনলাইন বিজ্ঞাপনজগতে বিশ্বসেরা সার্চ ইঞ্জিন গুগল, অ্যাপলসহ বিভিন্ন প্রতিষ্ঠানের সঙ্গে প্রতিদ্বন্দ্বিতায় টিকে থাকতেই ফেসবুক কর্তৃপক্ষ এমন সিদ্ধান্ত নিয়েছে। আশা করা হচ্ছে, চলতি বছর ফেসবুকে আয়ের পরিমাণ হবে প্রায় ৪৭০ কোটি ডলার, যা আগামী বছর বেড়ে দাঁড়াবে ৬৯০ কোটি ডলারে! আয়ের ক্ষেত্র বাড়াতে ফেসবুক মোবাইলের পাশাপাশি ক্রেডিট ব্যবসা, গেমস তৈরিসহ নানা ধরনের কার্যক্রম হাতে নেওয়ার কথাও ভাবছে। এ ছাড়া নিয়মিতভাবে ব্যবহারকারী আরও বাড়াতে যুক্ত হচ্ছে নতুন নতুন সব সুবিধা। এর মধ্যে টাইমলাইন সুবিধা, স্কাইপি চ্যাট সুবিধা, ভিডিও চ্যাট, স্থান নির্বাচন অন্যতম। —টাইমস অব ইন্ডিয়া অবলম্বনে কাজী আশফাক আলম
</doc>
<doc>
﻿পিরোজপুরে চালু হলো জ্ঞানকেন্দ্র
| তারিখ: ০৯-১০-
পিরোজপুর সদর উপজেলার শিকদার মল্লিক ইউনিয়নের জুজখোলা গ্রামে ডা. এস কে মজুমদার কৃষি ও কারিগরি ইনস্টিটিউটে চালু হলো জ্ঞানকেন্দ্র। এ কেন্দ্র পরিচালনা করবে আমাদের গ্রাম উন্নয়নের জন্য তথ্যপ্রযুক্তি কেন্দ্র। গতকাল শনিবার এ উপলক্ষে ইনস্টিটিউটে এক অনুষ্ঠানের আয়োজন করা হয়। এতে প্রধান অতিথি ছিলেন পিরোজপুর সদর আসনের সাংসদ এ কে এম এ আউয়াল। বিশেষ অতিথি ছিলেন পল্লী উন্নয়ন ও সমবায়সচিব মিহির কান্তি মজুমদার, পিরোজপুরের জেলা প্রশাসক মো. রুহুল আমীন, আমাদের গ্রাম স্বাস্থ্য প্রকল্পের (ই-হেলথ) দলনেতা রিচার্ড আর লাভ, আমাদের গ্রামের পরিচালক রেজা সেলিম, স্থানীয় ইউপি চেয়ারম্যান কামরুজ্জামান চান।
রেজা সেলিম তাঁর বক্তব্য বলেন, জলবায়ু পরিবর্তনজনিত দুর্যোগ পরিস্থিতি মোকাবিলায় তথ্যপ্রযুক্তির সহায়তায় এ অঞ্চলে বিশেষ তথ্যসেবা এই কেন্দ্রের মাধ্যমে দেওয়া হবে। গতকাল ডা. এস কে মজুমদার কৃষি ও কারিগরি ইনস্টিটিউটে আমাদের গ্রামের পক্ষ থেকে ১০টি কম্পিউটার দেওয়া হয়েছে। স্থানীয় শিক্ষার্থীরা ইনস্টিটিউটের এই কম্পিউটার থেকে কম্পিউটার প্রশিক্ষণসহ বিভিন্ন জ্ঞান অর্জন করতে পারবে। —আরিফ মোস্তফা, পিরোজপুর
</doc>
<doc>
﻿বিনোদন খবর নিয়ে নতুন ওয়েব পোর্টাল
| তারিখ: ০৯-১০-২০১১
নানা ধরনের বিনোদনের খবর প্রচার করার নতুন একটি ওয়েব পোর্টাল চালু হয়েছে। এখানে চলচ্চিত্র, থিয়েটার, ফ্যাশন শো, সংগীত, চিত্রকর্ম, আলোকচিত্র, রূপচর্চাসহ দেশি-বিদেশি তারকাদের খবরাখবর প্রকাশ করা হবে। নতুন এই ওয়েব পোর্টালটির নাম হচ্ছে ফিউশন কাইট ডটকম (www.fusionkite.com)। গতকাল শনিবার ঢাকা রিপোর্টার্স ইউনিটি মিলনায়তনে বিনোদনের এই ওয়েব পোর্টালটির উদ্বোধন করা হয়। এ সময় ফিউশন কাইট ডটকমের নানা দিক নিয়ে কথা বলেন ফিউশন কাইট ডটকমের প্রধান নির্বাহী এ এন এম সামসুদ্দোহা। তিনি বলেন, ‘এই ওয়েব পোর্টালে আমাদের প্রতিবেদকেরা নানা ধরনের বিনোদনের সর্বশেষ খবর পরিবেশন করবেন। এখানে পাঠকেরা বিভিন্ন তারকার সঙ্গে সরাসরি চ্যাট করতে পারবেন। এ ছাড়া এই ওয়েব পোর্টালে নির্বাচনের মাধ্যমে একজন পাঠক ডে উইথ স্টার নামের একটি অনুষ্ঠানে অংশ নিতে পারবেন। এতে সেই পাঠক সারা দিন তাঁর পছন্দের তারকার সঙ্গে দিন কাটাতে পারবেন।’ তিনি আরও বলেন, এই ওয়েব পোর্টালটিতে ইলেকট্রনিক প্রোগ্রামিং গাইড নামের একটি সাইট থাকবে, যেখান থেকে সব টেলিভিশন ও রেডিও চ্যানেলের নানা ধরনের অনুষ্ঠানসূচি জেনে নেওয়ার ব্যবস্থা থাকবে। আবার এই ওয়েব পোর্টালে নিবন্ধন করার মাধ্যমে একজন পাঠক আগে থেকেই তাঁর পছন্দের অনুষ্ঠানের খবর পাবেন ই-মেইলের মাধ্যমে। পরবর্তী সময়ে পাঠকদের মুঠোফোনে খুদে বার্তার মাধ্যমে এসব খবর দেওয়া যাবে বলে অনুষ্ঠানে জানানো হয়।
অনুষ্ঠানে আরও উপস্থিত ছিলেন ফিউশন কাইট ডটকমের ব্যবস্থাপনা পরিচালক সাইরাস আহমেদ, বিপণন ও জনসংযোগপ্রধান সৈয়দ মোরশেদ শিবলি ও সহসভাপতি ওয়াহিদুজ্জামান।—মোছাব্বের হোসেন
</doc>
<doc>
টিপস
জিমেইলেই খুলুন গুগল অ্যাপসের ই-মেইল
| তারিখ: ০৮-১০-২
বিভিন্ন ওয়েবসাইটের আওতায় যাঁরা ই-মেইল ঠিকানা ব্যবহার করে থাকেন, তাঁদের লগ-ইন করতে এর আগে www.google/a/domain.com ঠিকানায় গিয়ে লগ-ইন করতে হতো। তারপর ব্যবহারকারীর ইউজার নাম ও গোপন নম্বর দিয়ে প্রবেশ করতে হতো।
এখন এভাবে না করে সহজে জিমেইলের মাধ্যমে গুগল অ্যাপসের মাধ্যমে নেওয়া ই-মেইল ব্যবহার করা যাবে। অর্থাৎ এখন www.gmail.com এ পুরো ই-মেইল ঠিকানা (mail@domain.com) লিখে গোপন নম্বর দিয়ে ব্যবহার করা যাবে। কাজী আশফাক আলম
</doc>
<doc>
পীরগঞ্জে রাকাবের প্রথম কম্পিউটারাইজড ব্যাংকিং চালু
| তারিখ: ০৬-১০-২০১১
রাজশাহী কৃষি উন্নয়ন ব্যাংক (রাকাব) ঠাকুরগাঁও জোনের পীরগঞ্জ শাখায় কম্পিউটারাইজড ব্যাংকিং কার্যক্রম শুরু হয়েছে। রাকাব রংপুর বিভাগের মহাব্যবস্থাপক এস এম শামসুল আলম সম্প্রতি ব্যাংক ভবনে গ্রাহকের চেক ডেবিট করার মাধ্যমে কম্পিউটারাইজড ব্যাংকিং কার্যক্রমের উদ্বোধন করেন। কম্পিউটারাইজড ব্যাংকিং কার্যক্রমের উদ্বোধন উপলক্ষে সেখানে তিন শতাধিক গ্রাহক উপস্থিত ছিলেন।
অনুষ্ঠানে সভাপতিত্ব করেন রাকাবের ঠাকুরগাঁও জোনাল ব্যবস্থাপক মো. তরিকুল আলম। সভায় কম্পিউটারে ব্যাংকিং কার্যক্রমের মাধ্যমে গ্রাহকসেবার বিভিন্ন দিক তুলে ধরা হয়। সভায় বক্তব্য দেন রাকাব প্রধান কার্যালয়ের কম্পিউটার বিশেষজ্ঞ খোন্দকার গোলাম মোস্তফা, পীরগঞ্জ শাখা ব্যবস্থাপক মো. শামসুল হক শাহ সহ অনেকে। রংপুর বিভাগের মহাব্যবস্থাপক এস এম শামসুল আলম প্রথম আলোকে জানান, কম্পিউটারাইজড ব্যাংকিং কার্যক্রমের আওতাভুক্ত শাখা হিসেবে পীরগঞ্জ রংপুর বিভাগের মধ্যে প্রথম এবং রাজশাহী কৃষি উন্নয়ন ব্যাংকের ৩৬৫টির মধ্যে সপ্তম শাখা। —কাজী নুরুল ইসলাম, পীরগঞ্জ (ঠাকুরগাঁও) প্রতিনিধি
</doc>