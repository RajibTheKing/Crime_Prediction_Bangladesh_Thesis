<doc>
আসুন HTML শিখি : হয়ে যাই ওয়েব ডিজাইনার|| পর্ব: ০১

অক্টোবর ৩১, ২০১১ ১৩ টি মন্তব্য ১৪২ বার পঠিত

প্রিয় বন্ধুরা, আশা করি আপনারা সবাই ভাল আছেন। আপনারা জেনে খুশি হবেন যে,  এখন  থেকে আমি HTML ট্যাগ এর মাধ্যমে কিভাবে ওয়েবপেজ তৈরী করবেন, তা নিয়ে ধারাবাহিক ভাবে আলোচনা করব। এই পর্বে মূলত এইচটিএমএল সম্পর্কে প্রাথমিক ধারনা, বেসিক পেজের গঠন, এডিটিং, গুরুত্বপূর্ণ ট্যাগ সমূহের ব্যাবহার সম্পর্কে আলোচনা করব। চলুন তাহলে শুরু করা যাক।   হাইপার টেক্সট মার্ক আপ ল্যাঙ্গুয়েজ (অথবা এইচটিএমএল, ইংরেজি: Hyper Text Markup Language) হলো একটি ফর্ম্যাট যাতে বিভিন্ন প্রকারের ফর্ম্যাটিং ও হাইপারলিংক ব্যবহার করা যায়।  ইন্টারনেটে, তথা ওয়েবসাইটে এইচ টি এম এল সবচেয়ে বেশি ব্যবহৃত হয়। ব্রাউজারে যে কোনো পেজের রেন্ডারিং মূলত HTML এ হয়ে থাকে। এই ফাইলের এক্সটেনশন .htm অথবা .html উভয়ই হতে পারে। এতে বিভিন্ন ট্যাগ ব্যবহার করে বিভিন্ন ফর্ম্যাটিং, অবজেক্ট ও লিংক প্রকাশ করা করা হয়।   যা যা প্রয়োজনঃ এইচটিএমএল শিখার জন্য সাধারনত দুই ধরনের সফটওয়্যারের প্রয়োজন হয়।

    এডিটর (Editor)
    ব্রাউজার (Browser)

১।এডিটর: এইচটিএমএল টেক্সটএর আকারে লেখা কিছু কোড-এর সমষ্টি যেগুলোকে ট্যাগ বলে। ট্যাগগুলো লেখার জন্য যে সফটওয়্যারটি প্রয়োজন তাকে এডিটর বলে। এডিটরে কোড লিখে তা .html অথবা .htm এক্সটেনশন সহ যেকোন নামে সেভ করলে তা এইচটিএমএল ডকুমেন্ট হিসেবে সেভ হয়। আর এ এইচটিএমএল ডকুমেন্ট-ই হল ওয়েবপেজ।এডিটর আলাদাভাবে সংগ্রহ করার প্রয়োজন নেই। কেননা অপারেটিং সিস্টেমের সাথেই বিল্টইন হিসেবে এডিটর পাওয়া যায়।উইন্ডোজ ভিত্তিক এডিটরের নাম হল নোটপ্যাড। এইচটিএমএল শিখার জন্য আমরা এ নোটপ্যাডই ব্যবহার করব। ২।ব্রাউজার: ওয়েবপেজ প্রদর্শনের জন্য যে সফটওয়্যারটি প্রয়োজন তা হল ব্রাউজার।এ ব্রাউজারের সাথে একটি ইন্টারপ্রেটার যুক্ত থাকে যা টেক্সট-এর আকারে লেখা বিশেষ বিশেষ নির্দেশ বহন করা ট্যাগগুলোকে অনুবাদ করে প্রদর্শনযোগ্য করে তুলে।নোটপ্যাডের মাধ্যমে একটি ওয়েবপেজ তৈরি করে তা দেখার জন্য ব্রউজার ব্যবহার করতে হয়। ইন্টারনেটে কোন ওয়েবসাইট দেখতে হলেও ব্রাউজারের প্রয়োজন হয়।অপারেটিং সিস্টেমের সাথে বিল্টইন হিসেবে ব্রাউজার পাওয়া গেলেও আলাদাভাবে আরও কিছু ব্রাউজার কম্পিউটারে ইনস্টল করে রাখা উচিত। কেননা সকল ব্রাউজারই এইচটিএমএল এর সকল ট্যাগের ফলাফল দেখাতে পারে না।বর্তমানে উন্নতমানের ব্রাউজারগুলোর মধ্যে বহুল ব্যবহৃত ব্রাউজারগুলো হল-

    মজিলা ফায়ারফক্স(Mozilla Firefox)
    ইন্টারনেট এক্সপ্লোরার(Internet explorer)
    নেটস্কেপ নেভিগেটর (Netscape navigator)
    অপেরা(opera)

এর মধ্যে মজিলা ফায়ারফক্স(Mozilla Firefox) সবচেয়ে জনপ্রিয় এবং উন্নত মানের। ইহাতে সকল প্রকার কোড সাপোর্ট করে।

বেসিক পেজের গঠন

FBD

এইচটিএমএল পেজ সাধারনত বিভিন্ন ট্যাগ এর সমন্বয়ে গঠিত। এই ট্যাগগুলো হচ্ছে এক ধরনের কোড যা নির্দিষ্ট কিছু নির্দেশ বহন করে।সকল ট্যাগই দুটি এঙ্গেল ব্রাকেটের (< >) মধ্যে রাখা হয়। এই ট্যাগের নির্দেশ অনুযায়ীই ব্রাউজার ওয়েব পেজের উপাদানসমুহ কে প্রদর্শন করে কিন্তু ট্যাগগুলো অদৃশ্য  অবস্তায় থাকে। প্রতিটি ট্যাগই আলাদা আলাদা নির্দেশ বহন করে। এইচটিএমএল ডকুমেন্টে এ ট্যাগগুলো কে ছোট হাতের অক্ষরে লিখাই করাই উত্তম। ট্যাগগুলো অবশ্যই সঠিক বানাবে লিখতে হবে। তা না হলে এর ফলাফল পাওয়া যাবে না।তবে কোন ট্যাগ ভুল হলে তার ফলাফল না পাওয়া গেলেও ব্রাউজার তার কাজ চালিয়ে যাবে পরবর্তী ট্যাগের নির্দেশ অনুয়ায়ী। এইচটিএমএল ট্যাগগুলো সাধারনত জোড়ায় জোড়ায় থাকে। উপরের উদাহারনটি লক্ষ করলে দেখা যাবে এখানে <html> একটি ট্যাগ যা এইচটিএমএল ডকুমেন্টকে নির্দেশ করে। <body> ট্যাগটি ওয়েব পেজের বডি বা প্রদর্শিত অংশ নির্দেশ করে ট্যাগটি প্যারাগ্রাফ নির্দেশ করে। প্রতিটি ট্যাগেরই দুটি অংশ রয়েছে। যেমন- <html></html> <body></body>

শুরুর ট্যগটিকে বলা হয় স্টার্ট ট্যাগ এবং শেষের ট্যাগটিকে বলা হয় ইন্ড ট্যাগ। ইন্ড ট্যাগে সর্বদাই একটি স্ল্যাস (/) ব্যাবহৃত হয়। একটি ট্যাগ প্রয়োগ করে সে ট্যাগের কার্যকারিতা আমরা যেখানে শেষ করতে চাই সেখানে ইন্ড ট্যাগ দিতে হব। ইন্ড ট্যাগ যতক্ষন পর্যন্ত না দেয়া হবে ততক্ষণ পর্যন্ত ঔ ট্যাগটির নির্দেশ বহাল থাকবে।

 

এক নজরে কিছু গুরুত্বপূর্ণ ট্যাগ এর ব্যাবহার সম্পর্কে জেনে নেইঃ

<html> – HTML ডকোমেন্ট শুরু

<head> – TITLE, META ট্যাগ ধারন করে যাতে সহজে সার্চের অন্তর্ভুক্ত হতে পারে এবং STYLE টাগ যা নির্ধারন করে পেজ লেআউট এবং জাভাস্ক্রিপ্ট কোডিং

<title> – এটি হচ্ছে পেজের টাইটেল ট্যাগ যা ব্রাউজারের টাইটেল বারে দেখা যাবে। এই লেখাগুলা হচ্ছে টাইটেল।

</title> – শেষ করতে হবে HTML <title> ট্যাগ

</head> – শেষ করতে হবে HTML <head> ট্যাগ

<body> – এখানে প্রয়োজনীয় লেখা শুরু করা হয় এবং এইচটিএমএল কোড স্থাপন করা হয়ে থাকে।

</body> – শেষ করতে হবে HTML <body> ট্যাগ

</html> – শেষ করতে হবে <html> ট্যাগ

এইচটিএমএল এর মূল বিষয়ঃ

এইচটিএমএলের মাধ্যমে ওয়েবপেজ তৈরির জন্য দরকার হবে একটি এইচটিএমএল এডিটর। উইন্ডোজ আপারেটিং সিস্টেমের সাথে বিল্টইন হিসেবে নেটপ্যাড (notepad) এডিটরটি পাওয়া যায়। এইচটিএমএল ডকুমেন্ট তৈরি কারার জন্য আমরা এই নেটপ্যাড প্রোগ্রামটিই ব্যবহার করব। এই বিষয়টি আমি আগেও উল্লেখ করা হয়েছে।

নোটপ্যাড ওপেন কারার জন্য প্রথমে Start থেকে All Programs-এর accessories ফোল্ডার থেকে notepad ওপেন করুন।

এবার নোটপ্যডে নীচের কোডটুকু কপি করে পেষ্ট করুন,

লেখা শেষ হলে ফাইলটি সেভ করুন index.html নামে অথবা  অন্য যে কোন নামে সেভ করুন তবে সেক্ষেত্রে অবশ্যই এক্সটেনশন হিসেবে .html অথবা .htm যোগ করতে হবে, তা না হলে ব্রাউজার ফাইলটি প্রদর্শন করবে না।  ব্যাস আপনার প্রথম ওয়েবপেজ তৈরি হয়ে গেল। নিচের ছবিটি লক্ষ্য করুনঃ

 

এবার ওয়েব ব্রাউজারের ডকুমেন্টটি ওপেন করলেই ফলাফল দেখা যাবে এবং ফলাফল হবে নিন্মরুপঃ

 

আজ এ পর্যন্তই থাকুক। আগামী পর্বে বেসিক ট্যাগ সমূহের ব্যাবহার সম্পর্কে আলোচনা করবো ইনশাআল্লাহ্‌। কোন প্রশ্ন থাকলে কমেন্টস করুন।
</doc>
<doc>

প্রোগ্রামিং শেখার নতুন বাংলা বই প্রকাশিত

অক্টোবর ১৮, ২০১১ মন্তব্য নেই ৮৭ বার পঠিত

এবারের একুশে বইমেলায় তাম্রলিপি প্রকাশনী থেকে প্রকাশিত হয়েছে প্রোগ্রামিং শেখার নতুন বাংলা বই – “কম্পিউটার প্রোগ্রামিং”। বইটি লিখেছেন জাতীয় এবং আন্তর্জাতিক পর্যায়ে খ্যাতিসম্পন্ন প্রোগ্রামার – তামিম শাহ‍্‍রিয়ার সুবিন। বইটিতে অত্যন্ত সহজ ও সাবলীল ভাষায় প্রোগ্রামিং এর বিষয়গুলোকে উপস্থাপন করেছেন ফলে কেবল বিশ্ববিদ্যালয়ের ছেলেমেয়েরাই নয়, স্কুল-কলেজের ছেলেমেয়েরাও সহজে প্রোগ্রামিংয়ের বিষয়গুলো বুঝতে পারবে। বইতে প্রোগ্রামিং ল্যাঙ্গুয়েজ হিসেবে ‘সি’ ব্যবহার করা হয়েছে। তবে লেখক বইতে ‘সি’ ল্যাঙ্গুয়েজ শেখানোর চেয়েও জোর দিয়েছেন প্রোগ্রামিংয়ের মৌলিক ধারনাগুলোর ওপর। পাঠককে সাথে নিয়ে ঘুরে বেড়িয়েছেন প্রোগ্রামিংয়ের নানান দিকে। বইয়ের প্রতিটি অধ্যায়ের সাথে পর্যাপ্ত উদাহরণ এবং তার ব্যাখ্যা রয়েছে। পাশাপাশি বইটিতে পাঠকদের চিন্তা করার জন্য ছুঁড়ে দেওয়া হয়েছে নানান সমস্যা যা কিনা চিন্তাশীল পাঠকদের ভাল লাগবে। প্রোগ্রামিংয়ের বিষয় ছাড়াও লেখক তার অভিজ্ঞতা থেকে পাঠককে দিকনির্দেশনা দিয়েছেন প্রোগ্রামিং ক্যারিয়ার, ফ্রিল্যান্স প্রোগ্রামিং এবং বিভিন্ন জাতীয় ও আন্তর্জাতিক প্রোগ্রামিং প্রতিযোগিতায় অংশগ্রহনের ব্যাপারে। বইয়ের ভূমিকায় জনপ্রিয় লেখক মুহম্মদ জাফর ইকবাল বইটির ভূয়সী প্রশংসা করেন এবং এর সাফল্য কামনা করেন।

বইতে কী আছে?

অধ্যায় ০ – শুরুর আগে
অধ্যায় ১ – প্রথম প্রোগ্রাম
অধ্যায় ২ – ডাটা টাইপ, ইনপুট ও আউটপুট
অধ্যায় ৩ – কন্ডিশনাল লজিক
অধ্যায় ৪ – লুপ (Loop)
অধ্যায় ৫ – একটুখানি গণিত
অধ্যায় ৬ – অ্যারে
অধ্যায় ৭ – ফাংশন
অধ্যায় ৮ – বাইনারি সার্চ
অধ্যায় ৯ – স্ট্রিং
অধ্যায় ১০ – মৌলিক সংখ্যা
অধ্যায় ১১ – আবারও অ্যারে
অধ্যায় ১২ – বাইনারি সংখ্যা পদ্ধতি
অধ্যায় ১৩ – কিছু প্রোগ্রামিং সমস্যা
অধ্যায় ১৪ – শেষের শুরু

সম্পূর্ণ বইটি লেখকের ওয়েবসাইটে (http://cpbook.subeen.com) সবার জন্য উন্মুক্ত করা হয়েছে। ফলে বিনামূল্যে বইটি পড়া যাবে এই লিংক থেকে।
</doc>