</doc>
ভার্চুয়াল হলেন কেটি পেরি
কেটি পেরি
সঙ্গীততারকা কেটি পেরি ভার্চুয়াল চরিত্র হিসেবে ‘দ্য সিমস’ গেইমের সঙ্গে যুক্ত হয়েছেন। গেইমাররা কেটি পেরির স্টাইলের পণ্য জনপ্রিয় এ গেইমটি থেকে কিনতে পারবেন এবং গেইমের অ্যাভাটার হিসেবে তাকে ব্যবহার করতে পারবেন।

কেটি পেরির সঙ্গে চুক্তি অনুসারে দ্য সিমস গেইম এবং ভার্চুয়াল পণ্য হিসেবে কেটি পেরিকে ব্যবহার করতে পারবে ইএ। খবর পিসি ম্যাগ-এর।

‘দ্য সিমস’-এর প্রচারণায়  কেটি পেরির ‘আই কিসড এ গার্ল’, ‘ফায়ারওয়ার্ক’ এবং ‘ক্যালিফোর্নিয়া গার্ল’ গানগুলো ব্যবহৃত হবে।

ইএ এক্সিকিউটিভ স্টিভ শ্নার জানিয়েছেন, ‘আমরা কেটি পেরিকে আমাদের ফ্র্যাঞ্চাইজির সঙ্গে যুক্ত করতে পেরে আনন্দিত। তার প্রতিভা, স্টাইল এবং ব্যক্তিত্ব দ্য সিমস ভক্তদের কাছে পৌঁছে যাবে। কেটি পেরি এখন ‘দ্য সিমস ৩ শোটাইম’ গেইমে  সিমরূপে হাজির হবেন। তাদের ভার্চুয়াল থিম অনুসারে গেইমাররা বিভিন্ন পণ্য কিনতে পারবেন।ব্যক্তিগত জীবনে রাসেল ব্র্যান্ডের সঙ্গে সম্প্রতি বিচ্ছেদ ঘটানো কেটি পেরি দ্য সিমস গেইমটির ভক্ত। কেটি পেরি জানিয়েছেন, ‘আমি নিজেকে কার্টুন বলেই ভাবতাম। এখন আমি সিম।’
</doc>
<doc>



পদ ছাড়লেন রিমের দুই প্রধান কর্মকর্তা

অনলাইন ডেস্ক | 
ব্ল্যাকবেরি নির্মাতা রিসার্চ ইন মোশনের (রিম) কো চিফ এক্সিকিউটিভ মাইক ল্যাজারডিস ও জিম বাসিলি তাঁদের পদ থেকে সরে দাঁড়িয়েছেন। আন্তর্জাতিক বাজারে প্রতিষ্ঠানটির নড়বড়ে অবস্থা থেকে উত্তরণে রদবদলের অংশ হিসেবেই সরে গেলেন এ দুজন।
১৯৮৪ সালে মাইক ল্যাজারডিস প্রতিষ্ঠা করেছিলেন রিম। তিনি কো চিফ এক্সিকিউটিভ পদ ছেড়ে ভাইস চেয়ারম্যান হিসেবে দায়িত্ব পালন করবেন। জিম বাসিলি রিম বোর্ডে সদস্য হিসেবে থাকলেও কোনো দায়িত্ব তাঁর ওপর থাকছে না।
রয়টার্স জানিয়েছে, রিমের চিফ অপারেটিং অফিসার (সিওও) থর্সটেন হেইন্স তাদের বদলি হিসেবে কাজ করবেন।
উল্লেখ্য, ২০১১ সাল থেকেই রিমের তৈরি পণ্যের বিক্রি কমতে থাকে। শেয়ারের দামও কমে যায়। অ্যাপল ও গুগলের মতো প্রতিষ্ঠানগুলোর সঙ্গে প্রতিযোগিতায় পিছিয়ে পড়ছিল রিম। বিনিয়োগকারীরা পরিকল্পনা পরিবর্তনের জন্য রিমের ওপর চাপ দিচ্ছিলেন।
পদ ছেড়ে দেওয়া প্রসঙ্গে ল্যাজারডিস বলেন, ‘প্রতিটি সফল কোম্পানির ক্ষেত্রেই এমন কিছু সময় আসে, যখন প্রতিষ্ঠাতার মনে হয় নতুন নেতৃত্বের হাতে পরিচালনার ভার ছেড়ে দেওয়া উচিত। আমি ও জিম তাই বোর্ডে চলে যাচ্ছি। আমরা মনে করছি, নতুন নেতৃত্বের হাতে পরিচালনার ভার ছেড়ে দেওয়ার সময় এসে গেছে।
</doc>
<doc>
চীনের নেতা ও কর্মকর্তাদের জন্য রেড প্যাড

চীনের একটি প্রতিষ্ঠান ‘রেড প্যাড’ নামের একটি ট্যাবলেট কম্পিউটার তৈরি করেছে। তবে প্রতিষ্ঠানটি শুধু সে দেশের সরকারে থাকে নেতা এবংশীর্ষস্থানীয় কর্মকর্তাদের কাছে এটি বিক্রির সিদ্ধান্ত নিয়েছে। 
অ্যাপলের আইপ্যাডের মতো দেখতে নতুন এ ট্যাবলেট কম্পিউটারের দাম এক হাজার ৫৯০ ডলার। চীনের রাষ্ট্রীয় গণমাধ্যম জানায়, এখনই রেড প্যাড বাজারে আসবে না। এটি মূলত সরকারের শীর্ষস্থানীয় কর্মকর্তাদের লক্ষ্য করে তৈরি হয়েছে। তাঁদের কাছেই বিক্রি করা হবে। আর এটার দামও অনেক বেশি, যা অনেকের সাধ্যের বাইরে। 
রেড প্যাডকে সরকারি কর্মকর্তাদের জন্য ‘মোবাইল বিজনেস প্ল্যাটফর্ম’ হিসেবে অভিহিত করা হয়েছে। এই ট্যাবলেট কম্পিউটার ব্যবহারের মাধ্যমে সরকারি কর্মকর্তারা আরও ভালোভাবে তাঁদের সরকারি কার্যক্রম পরিচালনা করতে পারবেন বলে রেড প্যাড প্রস্তুতকারক প্রতিষ্ঠানটি দাবি করেছে। তবে শুধু সরকারি কর্মকর্তাদের জন্য রেড প্যাড বিক্রি করার সিদ্ধান্তে অনেকে ক্ষোভ প্রকাশ করেছেন।
একজন চীনা ব্লগার তাঁর ব্লগে লিখেছেন, সরকারি কর্মকর্তারা অবৈধ পথে রোজগার করেন, তাই তাঁরা এটা কিনতে পারবেন। আরেকজন ব্লগার লিখেছেন, এই কম্পিউটার সবার জন্য উন্মুক্ত করে দেওয়া উচিত। —এএফপি অবলম্বনে রোকেয়া রহমান
</doc>
<doc>
ইউআইএসসি নিয়ে বাগমারায় সভা

রাজশাহীর বাগমারাা উপজেলার ইউনিয়ন তথ্য ও সেবা কেন্দ্রের (ই্উআইএসসি) মান উন্নয়নের জন্য এক মতবিনিময় সভা অনুষ্ঠিত হয়েছে। গতকাল শনিবার উপজেলা প্রশাসনের উদ্যোগে এ সভার আয়োজন করা হঢে। 
উপজেলা নির্বাহী কর্মকর্তা আবু ইউসুফ মো. রেজাউর রহমানের সভাপতিত্বে এতে প্রধান অতিথি ছিলেন রাজশাহীর অতিরিক্ত জেলা প্রশাসক (রাজস্ব) সুবোল বোস। সভায় বক্তব্য রাখেন ইউপি চেয়ারম্যান মামুনুর রশিদ, আব্দুল গাফ্ফার, মোজাফ্ফর হোসেন, লুৎফর রহমান, বিকাশ চন্দ্র ভৌমিক, আব্দুর রশিদ, সাইদুর রহমান প্রমুখ। 
ইউনিয়ন তথ্য ও সেবা কেন্দ্রগুলোকে আরো শক্তিশালী ও গতিশীল করার জন্য বিভিন্ন পদক্ষেপ নিয়ে আলোচনা হয় এ সভায়। 
এতে উপজেলার ১৬ ইউনিয়ন পরিষদের চেয়ারম্যান, সচিব ও ইউআইএসসির পরিচালকেরা এই মতবিনিময় সভায় উপস্থিত ছিলেন। —বাগমারা (রাজশাহী) প্রতিনিধি

</doc>
<doc>
বাড়ছে প্রযুক্তিপণ্যের দাম, বাজারে অস্থিরতা

বাড়ছে প্রযুক্তিপণ্যের দাম, বাজারে অস্থিরতা

| তারিখ: ২৩-০১-২০১২
 
« আগের সংবাদ পরের সংবাদ»
দেশের বাজারে এখন প্রতিদিনই বাড়ছে প্রযুক্তিপণ্যের দাম। কয়েক সপ্তাহ ধরে এই মূল্যবৃদ্ধির ধারা অব্যাহত রয়েছে। ফলে দেশের তথ্যপ্রযুক্তির বাজারে একধরনের অস্থিরতা দেখা যাচ্ছে। আমদানিকারক, খুচরা ও পাইকারি বিক্রেতাদের কাছ থেকে এমন তথ্যই পাওয়া গেছে। যেহেতু প্রযুক্তিবাজারের প্রায় পুরোটাই আমদানিনির্ভর, তাই ডলারের দাম বাড়ায় পণ্যের দাম বেড়েছে বলে জানানো হয়। 
ঢাকার বিসিএস কম্পিউটার সিটি থেকে কম্পিউটার কিনেছেন ঢাকা বিশ্ববিদ্যালয়ের শিক্ষার্থী শরীফ আহমেদ। তিনি বলেন, ‘কিছুদিন আগে আমার এক বন্ধু যে ল্যাপটপ কম্পিউটার কিনেছেন, সেই একই ল্যাপটপ এখন দেড় হাজার টাকা বেশি দামে আমাকে কিনতে হলো।’
দেশের শীর্ষস্থানীয় প্রযুক্তিপণ্য আমদানিকারক গ্লোবাল ব্র্যান্ড (প্রা.) লিমিটেডের ব্যবস্থাপনা পরিচালক রফিকুল আনোয়ার গতকাল রোববার এ ব্যাপারে প্রথম আলোকে বলেন, প্রতিনিয়ত ডলারের বিপরীতে টাকার অবমূল্যায়ন হচ্ছে। ফলে আগের তুলনায় আন্তর্জাতিক বাজার থেকে বেশি দামে প্রযুক্তিপণ্য কিনতে হচ্ছে। এ কারণে খুচরা পর্যায়েও প্রযুক্তিপণ্যের দাম বেড়ে যাচ্ছে। এ ছাড়া মাস দেড়েক আগে থাইল্যান্ডের বন্যায় সে দেশের বেশ কিছু হার্ডডিস্ক ড্রাইভ তৈরির কারখানা ডুবে গেছে। এ কারণে আন্তর্জাতিক বাজারে হার্ডডিস্কের সংকট চলছে। হার্ডডিস্কের দাম বাড়ার কারণে বিভিন্ন ডেস্কটপ কম্পিউটারের দামও বেড়েছে বলে মনে করেন তিনি।
পাইকারি বাজারে প্রযুক্তিপণ্যের দাম বাড়ার প্রভাব পড়েছে খুচরা বাজারেও। রায়ানস আইটি লিমিটেডের প্রধান নির্বাহী আহমেদ হাসানও ডলারের মূল্যবৃদ্ধিকে প্রযুক্তিপণ্যের দাম বাড়ার কারণ হিসেবে চিহ্নিত করেন। হার্ডডিস্ক, মাদারবোর্ড, ল্যাপটপ, ক্যামেরাসহ আরও কিছু পণ্যের দাম বাড়ার হার বেশি। তিনি বলেন, অনেকের কাছে বিভিন্ন ধরনের প্রযুক্তিপণ্য মজুদ ছিল। সেই মজুদ শেষ হলে এই পণ্যগুলোর দাম আরও বাড়তে পারে।
তথ্যপ্রযুক্তি ব্যবসায়ীদের সংগঠন বাংলাদেশ কম্পিউটার সমিতির (বিসিএস) সভাপতি মো. ফয়েজউল্যাহ খান বলেন, ‘প্রযুক্তিপণ্যের দাম বাড়ার কারণে এসব পণ্যের ক্রেতা অনেক কমে গেছে। গ্রাহকেরাও বাজারে প্রত্যাশিত মূল্যে প্রযুক্তিপণ্য কিনতে পারছে না। এর ফলে প্রযুক্তিপণ্যকেন্দ্রিক দরপত্রগ্রহীতারাও তাদের কাঙ্ক্ষিত মূল্যে পণ্য কিনতে পারছে না। এ জন্য তাঁরাও চরম বিপাকে পড়েছেন বলে তিনি জানান। বিসিএসের সহসভাপতি মো. মইনুল ইসলাম আশা করছেন, আগামী মার্চ মাসের শেষের দিকে আন্তর্জাতিক বাজারে হার্ডডিস্কের সংকট দূর হলে এর দাম স্বাভাভিক হবে বলে মনে করেন তিনি। গতকাল এলিফ্যান্ট রোডের কয়েকটি প্রযুক্তিবাজার ঘুরে দেখা গেছে, বাজারে তুলনামূলকভাবে ক্রেতার সংখ্যা কম। প্রতিদিন কমবেশি প্রতিটি পণ্যের দামে পরিবর্তন হওয়ায় অনেক ক্রেতাই কিছুদিন অপেক্ষা করতে চাইছেন। তবে বিক্রেতারা আশা করছেন, বাজার স্থিতিশীল হলে বিক্রি বেড়ে যাবে।

</doc>
<doc>

প্রযুক্তিপণ্যের প্রদর্শনী

রাজধানীর বসুন্ধরা সিটি শপিং কমপ্লেক্সে চলছে মাসব্যাপী স্যামসাংয়ের প্রযুক্তিপণ্যের প্রদর্শনী। 
শপিং কমপ্লেক্সের প্রথম, তৃতীয়, চতুর্থ, পঞ্চম ও ষষ্ঠ তলায় এই প্রদর্শনীতে স্যামসাং ক্যামেরা, প্রিন্টার, মনিটর ও ল্যাপটপ কম্পিউটার দেখানো হচ্ছে এবং বিশেষ মূল্যছাড় দেওয়া হচ্ছে। প্রদর্শনী ৩১ জানুয়ারি পর্যন্ত চলবে। 


</doc>
<doc>
দেশের বাজারে নকিয়ার ‘আশা’

মোবাইল ফোন নির্মাতাপ্রতিষ্ঠান নকিয়া দেশের বাজারে নতুন চারটি স্মার্টফোন নিয়ে এসেছে। আশা নামের এ সেটগুলো পাওয়া যাবে নকিয়ার বিক্রয়কেন্দ্রগুলোতে। গত শনিবার সন্ধ্যায় রাজধানীর একটি হোটেলে আয়োজিত সংবাদ সম্মেলনে নকিয়া এ তথ্য জানায়। নকিয়া বাংলাদেশের কান্ট্রি ম্যানেজার আবু দাউদ খান জানান, বাজারে চারটি মডেলে আশা পাওয়া যাবে। গ্রাহকদের প্রতি ইতিবাচক মনোভাব থেকেই আশা মোবাইল ফোন বাজারে ছাড়া হয়েছে। আশার মডেলগুলো হলো ৩০৩, ৩০০, ২০০ ও ২০১।
আশা ৩০৩ সেটে আছে কোয়ার্টি কিবোর্ডসহ ২.৬ ইঞ্চি টাচস্ক্রিন। এতে ইন্টারনেট ও সোশ্যাল নেটওয়ার্ক ব্যবহার করা যাবে। এর দাম হতে পারে ১৩ হাজার ৭০০ টাকা। নকিয়া আশা ৩০০-এ আছে ১ গিগাহার্টজ গতির। এটি তৃতীয় প্রজন্মের (থ্রিজি) নেটওয়ার্ক সমর্থন করে। ৩২ গিগাবাইট পর্যন্ত মেমোরি কার্ড ব্যবহার করা যাবে। এর দাম নয় হাজার ৮৫০ টাকা। আশা ২০০ সেটে দুটি সিমকার্ড ব্যবহার করা যাবে। ফোনসেট বন্ধ না করেই দ্বিতীয় সিম ব্যবহারের সুবিধা আছে। এর দাম আনুমানিক সাত হাজার ৩০০ টাকা। নকিয়া আশা ২০১ হচ্ছে সংগীতপ্রিয় তরুণ প্রজন্মের জন্য। আসাধারণ সংগীত-সুবিধার সঙ্গে রয়েছে উচ্চক্ষমতাসম্পন্ন লাউডস্পিকার, এফএম রেডিও ও রিংটোন টিউনিং। এর আনুমানিক দাম নয় হাজার ৮৫০ টাকা। —নিজস্ব প্রতিবেদক

</doc>
<doc>

নকিয়া তার পরবর্তী বিলিয়নসংখ্যক গ্রাহকের সঙ্গে সংযুক্তির প্রত্যয়ের অংশ হিসেবে এর সর্বশেষ ডিভাইস সমূহের এক প্রদর্শনী করেছে। নতুন এই ডিভাইস সমূহের নামকরণ হয়েছে-’আশা’। আজ রাজধানীর ওয়েসটিন হোটেলে আয়োজিত এক সংবাদ সম্মেলনে এ প্রসঙ্গে বিস্তারিত জানানো হয়। আশা সিরিজের চারটি হ্যান্ডসেট হচ্ছে- আশা ৩০৩,আশা ৩০০, আশা ২০০ এবং আশা ২০১।

নকিয়া বাংলাদেশের কান্ট্রি ম্যানেজার আবু দাউদ খান বলেন,  “হিন্দী শব্দ থেকে উৎপন্ন ‘আশা’ শব্দের অর্থ প্রত্যাশা। আশা’র মধ্যদিয়ে নকিয়ার সবসময়ের ইতিবাচক দৃষ্টিভঙ্গি আবারও সপষ্ট হয়ে উঠছে যার মাধ্যমে নকিয়া লক্ষ লক্ষ গ্রাহকের সঙ্গে নতুনভাবে যোগাযোগ করার পাশাপাশি তাদের প্রত্যাশাকেও স্পর্শ করতে সক্ষম হবে”। তিনি আরও বলেন, “নকিয়ার লক্ষ্য পরবর্তী বিলিয়নকে স্পর্শ করা। আমাদের সামগ্রিক বিবেচনা হচ্ছে- আরও এক বিলিয়ন গ্রাহকের কাছে দ্রুত পৌঁছে গিয়ে তাদেরকে ওয়েবের সঙ্গে যুক্ত করা। এই বিপুলসংখ্যক গ্রাহকের হাতে এ যাবৎ কিছুই ছিল না; মোবাইল এপ্লিকেশন তাদেরকে আরও নতুন নতুন তথ্যের সঙ্গে সমপৃক্ত করছে- আর এসব কিছুই তাদের জীবনে আরও নতুন নতুন দিগন্ত উন্মোচন করছে।

নকিয়া বরাবরই মোবাইল এপ্লিকেশন সমৃদ্ধ ডিভাইসে নেতৃত্ব দিয়ে আসছে এবং এর মাধ্যমে তারা গ্রাহকদেরকে ইন্টারনেটের অনিন্দ্য জগতের সঙ্গে যুক্ত করে চলেছে। নকিয়া অনলাইন সটোরের মাধ্যমে গ্রাহকদের জন্য নকিয়া হাজার হাজার এপ্লিকেশন ফ্রি ডাউনলোডের ব্যবস্থা করছে। ‘ওয়েদার নাউ’, ‘স্টক এসিস্ট’ ও ‘স্কোরবোর্ড’ এরমতো স্থানীয় ও কাস্টমাইজড এপ্লিকেশন ও প্রতিমাসে ২.৫ মিলিয়ন ডাউনলোডের মাধ্যমে নকিয়া বাংলাদেশ বিশ্বের সেরা ৩০ প্রতিষ্ঠানের মধ্যে নিজের স্থান করে নিয়েছে।

নকিয়া আশা স্মার্টফোন ও ফিচার ফোনের মধ্যে সমন্বয় সাধন করেছে। একটি স্মার্টফোন কেনা অনেকসময়ই ব্যয়বহুল, কিন্তু এখন নকিয়া আশার মাধ্যমে একজন গ্রাহক খুব সহজেই স্মার্টার মোবাইল অভিজ্ঞতা অর্জন করতে পারবেন । কারন, নকিয়া আশার নকিয়া স্টোরের সাহায্যে গ্রাহককে বিনামূল্যে হাজার হাজার এপ্লিকেশনে প্রবেশের সুযোগ করে দিচ্ছে।এই সুযোগ ডিভাইসকে আরও বেশি গ্রাহকবান্ধব করে তাকে বিপুল অভিজ্ঞতা গ্রহণের সুযোগ করে দিচ্ছে।

নকিয়া উচ্চমান নিশ্চিত করার ব্যাপারে তার ধারাবাহিকতা রক্ষায় সর্বদাই সচেষট; দারুণ সৌন্দর্যমন্ডিত এই সকল ডিভাইস সোশ্যাল নেটওয়ার্ক, ইন্টারনেট ও যাবতীয় তথ্যের সঙ্গে গ্রাহককে যোগাযোগ করিয়ে দেওয়ার ব্যাপারে অপ্রতিদ্বন্দ্বী। এসকল গ্রাহক চাইলেই এই ডিভাইসগুলোর সাহায্যে অতি সহজে ডুয়াল সিম ব্যবহার করতে পারেন, পারেন স্থানীয় সার্ভিস ও কনটেন্ট এবং থার্ডপার্টি এপ্লিকেশন ব্যবহার করতে। আর এসবকিছুই নকিয়া আশা’র গ্রাহকরা পাবেন, যেমন পারছেন অতি উচ্চমূল্যের অন্যান্য ডিভাইস সমূহের গ্রাহকেরা।

</doc>
<doc>

প্রযুক্তি বাজার গবেষণা প্রতিষ্ঠান ডেলয়েট সম্প্রতি বলেছে যে ২০১২ সালে আরো বেশি সংখ্যক মানুষ তাদের দ্বিতীয় ট্যাবলেট পিসি ক্রয় করতে যাচ্ছে। প্রতিষ্ঠানটি জানিয়েছে যে বর্তমান ট্যাবলেট ব্যবহারকারীদের মধ্যে ৫ মিলিয়ন ২০১২ সালে দ্বিতীয় আরেকটি ট্যাবলেট পিসি ক্রয় করবে এবং এতে প্রযুক্তি বিশ্বে ১.৩ মিলিয়ন পাউন্ড আয় যোগ হবে।

 

সন্দেহ নেই যে ২০১২ সালে ট্যাবলেট পিসির বিক্রি গত বছরের তুলনায় উল্লেখযোগ্যহারে বেড়ে যাবে। বছরের প্রথম আন্তর্জাতিক প্রযুক্তি মেলা সিইএস ২০১২-তে বেশ কয়েকটি আকর্ষণীয় ট্যাবলেট পিসি দেখা গেছে যেগুলো অচিরেই বাজারে আসবে। পাশাপাশি মাইক্রোসফটের নতুন অপারেটিং সিস্টেম উইন্ডোজ ৮ এর আগমনে ট্যাবলেটের বিক্রি আরো বেশি ত্বরান্বিত হবে বলেই প্রযুক্তি বিশ্লেষকদের অনেকে মনে করছেন


</doc>
<doc>




এডেটা পেনড্রাইভ

এডেটা ব্র্যান্ডের সি১০৩ মডেলের আকর্ষণীয় পেনড্রাইভ বাংলাদেশে নিয়ে এসেছে গ্লোবাল ব্‌্র্যান্ড (প্রা:) লিমিটেড। অত্যাধুনিক ইউএসবি ৩.০ ইন্টারফেসের এই পেনড্রাইভটি ডেটা ট্রান্সফার রেট সর্বোচ্চ ৯০/১০ মেগাবাইট পার সেকেন্ড। মাত্র ১১ গ্রাম ওজনের এই পেনড্রাইভটি ইউএসবি ২.০ ইন্টারফেসও সাপোর্ট করে। বর্তমানে এই মডেলের ৮ জিবি এবং ১৬ জিবি পেনড্রাইভ মার্কেটে বিদ্যমান, মূল্য যথাক্রমে এক হাজার টাকা এবং এক হাজার ৬০০ টাকা। 
ফোন : ০১৭১৩২৫৭৯০৪।



</doc>
<doc>

বেনকিউ প্রজেক্টর

স্মার্ট টেকনোলজিস (বিডি) লিমিটেড বাজারে নিয়ে এসেছে বেনকিউ ব্র্যান্ডের এমএস ৬১৪ মডেলের মাল্টিমিডিয়া প্রজেক্টর। ২৭০০ ল্যুমেনস এবং ডিএলপি প্রযুক্তি সমৃদ্ধ এই প্রজেক্টরটিতে রয়েছে ৫০০০:১ কনট্রাস্ট রেশিও, এসভিজিএ নেটিভ রেজ্যুলুশন, ইউএসবি রিডার, ইউএসবি ডিসপ্লে, ওয়্যারলেস ডিসপ্লে, বিল্ট ইন স্পিকার, ক্লোজড ক্যাপশনিং, ডিরেক্ট পাওয়ার অন/অফ, ফিল্টার ফ্রি ডিজাইন এবং আরো কিছু আকর্ষণীয় ফিচার। এর বিক্রয়োত্তর সেবা এক বছর। 


</doc>
<doc>



আচরণ বিজ্ঞানের সাথে সুন্দর জীবনের সম্পর্ক

সম্প্রতি যুক্তরাজ্যের লন্ডনে একটি সেমিনারে আচরণ বিজ্ঞানী ও সাইকোথেরাপিস্টরা সুন্দর জীবনযাপনের বিষয়ে মনো বিজ্ঞানের ভূমিকা বিষয়ে তথ্য উপস্থাপন করেন। সেই সেমিনার থেকে জানা যায়, একটি সুন্দর ও সুষ্ঠুজীবন গঠনের জন্য পঞ্চশীল বা পঞ্চনীতির অনুশীলন একান্ত প্রয়োজন। শীল হলো সদাচার বা চরিত্র গঠনের উপাদান যথা (১) প্রাণী হত্যা না করা (২) চুরি বা পরদ্রব্য হরণ না করা (৩) ব্যাভিচার না করা (৪) মিথ্যা কথা না বলা এবং (৫) মাদকদ্রব্য সেবন না করা। এ জগৎ দুঃখে পরিপূর্ণ, আমরা দুঃখের সাগরে ভাসছি। যেহেতু আমাদের কামনা-বাসনার শেষ নেই সেহেতু আমাদের দুঃখেরও শেষ নেই অর্থাৎ সাধও অনন্ত তাই দুঃখও অনন্ত। এমনকি মৃত্যুও দুঃখের ব্যাপারে কোনো সমাধান নয়। বিজ্ঞানীরা বলেন, কোনো বস্তু স্বয়ং উৎপন্ন হয় না_ একটি ঘটনা আরেকটি ঘটনা সজ্ঞাত। অর্থাৎ সবকিছুরই উৎপত্তি ঘটে পূর্বের ঘটনা থেকে। অর্থাৎ এই হতে এই হয়, এর উৎপত্তি হতে তার উৎপত্তি। এ আসলে এক অনিত্যবাদ। একদিকে যা কার্য অপরদিকে তা কারণ। এ জগতের প্রতিটি জিনিস বা বিষয় দৈহিক বা মানসিক কার্যকারণ শৃঙ্খলার অধীন। তাই কার্যকরণবাদকে শর্তাধীন সৃষ্টিবাদও বলা যায়। এ তত্ত্বের বারটি অঙ্গ এবং তা হলো_ অবিদ্যা, সংস্কার, বিজ্ঞান, নামরূপ ষাড়াতন, স্পর্শ, বেদনা, তৃষ্ণা, উপাদান, ভব, জন্ম ও জরা ব্যাধি সংবলিত মৃত্যু। এই দ্বাদশ নিদাম চক্রাকারে স্বয়ংক্রিয়ভাবে জগতের সর্বত্র বিবর্তিত হয়ে চলেছে_ এতে কোনো অতিন্দ্রীয় শক্তির হাত নেই। অতিজাগতিক সত্তা বা অধিবিদ্যার আশ্রয় ছাড়াই জগৎ সংসারের বিষয়গুলোকে ব্যাখ্যা করা সম্ভব। এই কার্যকারণ যাদের অনুসরণ দ্বারা দুঃখ থেকে পরিত্রাণ পাওয়া সম্ভব। দুঃখের কারণ হলো দ্বাদশ নিদান বা ভবচক্র এবং দুঃখের মূল কারণ অবিদ্যা। অবিদ্যা হলো সত্য সম্পর্কে অজ্ঞতা ও জাগতিক বস্তুর প্রকৃত স্বরূপ সম্পর্কে প্রান্ত ধারণা। অবিদ্যার কারণে মানুষ জাগতিক বিষয়, বস্তুকে স্থায়ী মনে করে এবং এর প্রতি আসক্ত হয়। প্রকৃত পক্ষে জগতে স্থায়ী বা অবিনশ্বর বলে কিছু নেই। জগতে সবাই অনিত্য, পরিবর্তনশীল, ক্ষণস্থায়ী বা অবিনশ্বর বলে কিছু নেই। জগতে সবই অনিত্য, পরিবর্তনশীল, ক্ষণস্থায়ী ও ধ্বংসশীল। আমরা যা সত্য বলে মনে করি আসলে তা উৎপাদন বা ভব বা বিকামিং। তা প্রতিনিয়তই পরিবর্তনশীল; এ জন্য জগৎকে অবিনশ্বর বা শাশ্বত বলে মনে হয়। জগতে চলছে অন্তহীন বিরামহীন একটা পরিবর্তনের স্রোত। একটি জিনিসের উৎপত্তি হচ্ছে তো অপর একটি বিনাশ হচ্ছে। বর্তমান হয়ে যাচ্ছে অতীত আর ভবিষ্যৎ হচ্ছে বর্তমান। সেমিনারে রূপক হিসেবে বেশকিছু তথ্যও উপস্থাপন করা হয়। যেমন, দুঃখনিরোধের উপায় হলো আর্য অঘটাঙ্গিক মার্গ বাপ সৎ দৃষ্টি, সৎ সঙ্কল্প, সৎবাক্য, সৎকর্ম সৎজীবিকা, সৎ প্রচেষ্টা, সৎ স্মৃতি ও সৎসমাধি। আর দুঃখ নিরোধ হলো নির্বাণ বা পরমমুক্তি বা জীবনে স্রোতের সম্পূর্ণ ছেদন। আর্য অঘটাঙ্গিক মার্গের উত্তরণের জন্য চারটি ধাপ অতিক্রম করা প্রয়োজন। মনের উৎকর্ষ ছাড়া পরিশুদ্ধ হওয়া যায় না। পরিশুদ্ধ না হয়ে উত্তরণ সম্ভব নয়। ধাপ চারটি হলো_ মৈত্রী, করুণা, মুদিতা ও উপেক্ষা। মৈত্রী : সব প্রাণীর প্রতি অপ্রমেয় মৈত্রী প্রদর্শন করতে হবে। আত্মজয় করতে হলে মৈত্রীভাব একান্ত অপরিহার্য। ইহাই বিশ্বশান্তির মূলমন্ত্র। এ মৈত্রী যেন একমাত্র পুত্রের প্রতি মায়ের মমতার মতো হয়। করুণা : করুণা হলো সহমর্মিতার সর্বোচ্চ অবস্থা। পরের দুঃখকে নিজের দুঃখ বলে মনে করতে হবে। এর ফলে পরস্পরের ক্ষতি সাধনের আশঙ্কা থাকবে না। মুদিতা : পরের সুখে সুখী হওয়া, পরের দুঃখে দুখিত হওয়ার চেয়ে এটা আরো কঠিন কাজ। উপেক্ষা : সুখ দুঃখের ঊধর্ে্ব অবস্থান করা। সুখে আত্মহারা না হয়ে এবং দুঃখে দুশ্চিন্তাগ্রস্ত না হয়ে সমতা রক্ষা করার উপায় বা কৌশলই হলো উপেক্ষা। এর অপর নাম শূন্যতা। আত্মা হলো, মানসিক প্রক্রিয়ার ধারা যা, নদীর স্রোতের সঙ্গে অতুলনীয়। এ সদা পরিবর্তনশীল। অন্যভাবে বলা যায় চেতনার প্রবাহ হচ্ছে আত্মা। আত্মার স্বরূপ অনুধাবন করতে পারা দুঃখ নিরোধের বিশাল সাফল্য। য় শিবরঞ্জন দত্ত
 
</doc>
<doc>

বাংলাদেশের সফটওয়্যার ভিত্তিক
বড় আসর সফটএক্সপো ২০১২
তানভীর আহমেদ 

সম্প্রতি বেসিস সেমিনার কক্ষে বেসিস সফ্টএক্সপো ২০১২ বিষয়ে প্রিন্ট ও ইলেক্ট্রনিক মিডিয়ার প্রতিনিধিদের সঙ্গে মতবিনিময় সভা অনুষ্ঠিত হয়। বেসিস সফ্টএক্সপো ২০১২-এর প্রাক্কালে বেসিস আয়োজিত এ মতবিনিময় সভায় মূল বক্তব্য উপস্থাপন করেন সফ্টএক্সপো ২০১২-এর সাংগঠনিক কমিটির আহ্বায়ক এবং বেসিসের যুগ্ম মহাসচিব তামজিদ সিদ্দিক স্পন্দন। সভায় বাংলাদেশ সফ্টওয়্যার অ্যান্ড ইনফরমেশন সার্ভিসেসের (বেসিস) পক্ষ থেকে উপস্থিত সাংবাদিকদের স্বাগত জানানো হয়। বক্তৃতায় বেসিস নেতারা জানান, বেসিস দশমবারের মতো আয়োজন করতে যাচ্ছে দেশের সর্ববৃহৎ সফ্টওয়্যার ও আইটিইএস মেলা 'বেসিস সফ্টএক্সপো'। আগামী ২২-২৬ ফেব্রুয়ারি ২০১২ পর্যন্ত বঙ্গবন্ধু আন্তর্জাতিক সম্মেলন কেন্দ্র, আগারগাঁও, ঢাকাতে 'বেসিস সফ্টএক্সপো ২০১২' অনুষ্ঠিত হবে। বেসিস সফ্টএক্সপো ২০১২ সাজানো হচ্ছে বৈচিত্র্যপূর্ণ নানান কর্মসূচি দিয়ে। রয়েছে নতুন নতুন বিষয়ের সংযোজন। বেসিস সফ্টএক্সপো ২০১২-এর পরিসর বিগত যে কোনো সফ্টএক্সপোর তুলনায় আকারে বড় এবং এতে দেড়শতাধিক প্রতিষ্ঠান অংশ নিচ্ছে। সেইসঙ্গে ঈইও-ওঞঈ- এর সহায়তায় বাস্তবায়নাধীন এনটুএফ-২ এর আওতায় ইউরোপের তিনটি দেশ নেদারল্যান্ড, ডেনমার্ক ও যুক্তরাজ্য থেকে ৩০টি আইটি কোম্পানির প্রতিনিধিরা অংশ নেবেন বলে আশা করা যাচ্ছে। এক্সপোর উল্লেখযোগ্য ইভেন্ট হচ্ছে_ কোড ওয়ারিওরস চ্যালেঞ্জ, আবিষ্কারের খোঁজে, বেসিস ফ্রি ল্যান্সার অফ দ্যা ইয়ার, আইটি জব ফেয়ার এবং অ্যাওয়ার্ড নাইট। প্রদর্শনী এলাকাকে বিজনেস সফ্টওয়্যার, আইটিইএস অ্যান্ড বিপিও, আইটি এডুকেশন, কমিউনিকেশন অ্যান্ড ক্লাউড, মোবাইল কনটেন্ট অ্যান্ড অ্যাপ্লিকেশন এবং আউটসোর্সিং এ ছয়টি ভাগে ভাগ করা হয়েছে। থাকছে নেটওয়ার্কিং সেশন, সেমিনার, মুক্ত আলোচনা ইত্যাদি। বাড়তি সুবিধা হিসেবে রয়েছে আইডিয়া ও ইনোভেশন প্লাটফরম, ইন্সপাইরেশন প্লাটফরম, বিজনেস লাউঞ্জ ও ই-কমার্স জোন। সফ্টএক্সপোতে আয়োজন রয়েছে অন্ততপক্ষে ১২টি সেমিনার, ১২টি টেকনিক্যাল সেশন ও ৩০টি মুক্ত আলোচনা। এবারে সফ্টএক্সপোর থিম নির্ধারণ করা হয়েছে ঊসঢ়ড়বিৎরহম ঘবীঃ এবহবৎধঃরড়হ. বেসিস নেতারা আরো জানান, ৮০০ তরুণ প্রোগ্রামার কোড ওয়ারিওরস চ্যালেঞ্জ প্রতিযোগিতায় অংশ নেয়। এরমধ্যে চূড়ান্তভাবে বিজয়ীদের সফ্টএক্সপো অ্যাওয়ার্ড নাইটে পুরস্কৃত করা হবে। এছাড়া আবিষ্কারের খোঁজে প্রতিযোগিতায় শতাধিক নতুন আইটি উদ্ভাবন প্রদর্শন করা হবে এবং এখান থেকে বিজয়ীদের পুরস্কৃত করা হবে। 'বেসিস ফ্রিল্যান্সার অফ দ্যা ইয়ার' শিরোনামে ফ্রিল্যান্সারদের উৎসাহিত করতে অ্যাওয়ার্ড প্রদানের উদ্যোগ নিয়েছে। ইতোমধ্যে চার শতাধিক প্রতিযোগী তালিকাভুক্ত হয়েছে। আগামী ২৫ জানুয়ারি ২০১২ তারিখ পর্যন্ত এ তালিকা আরো দীর্ঘ হবে বলে তারা আশাবাদ ব্যক্ত করেন। অ্যাওয়ার্ড নাইটে এসব অ্যাওযার্ড ছাড়া দেয়া হবে বেস্ট আইটি ইউজ অ্যাওয়াডর্ (ইবংঃ ওঞ টংব অধিৎফ), ডিজিটাল চ্যাম্পিয়নশিপ অ্যাওয়ার্ড ও লাইফ টাইম অ্যাচিভমেন্ট অ্যাওয়ার্ড। বেসিস সফ্টএক্সপো ২০১২-তে প্ল্যাটিনাম স্পন্সর হিসেবে বেসিসের সঙ্গে রয়েছে জিপিআইটি। মতবিনিময় সভায় অন্যান্যের মধ্যে বক্তব্য রাখেন_ বেসিসের ভারপ্রাপ্ত সভাপতি ফাহিম মাশরুর, অন্যতম পরিচালক এ কে সাবি্বর মাহবুব এবং জিপি আইটির মার্কেটিং ও কমিউনিকেশন কনসালট্যান্ট মিস বিরগিট হোলসকগ।
 
</doc>
<doc>


ইথনোমেডিসিনাল গবেষণায় আদা
শিবরঞ্জন দত্ত 

সম্প্রতি ভারতের মাদ্রাজে ইথনো মেডিসিনাল বিষয়ক সেমিনারে আদার মেডিসিনাল গুনাগুন তুলে ধরা হয়। সেখানে আদার বিভিন্ন ভেষজ গুনাগুন তুলে ধরার পাশাপাশি আদা থেকে প্রাপ্ত বায়োকেমিক্যালের ত্রিমাত্রিক গঠন প্রদর্শন করা হয়। আদা একটি অতি উপকারী ভেষজ। আদার বৈজ্ঞানিক নাম তরহমরনবৎ ড়ভভরপরহধষব। রোগ নিরাময়ে আদার রয়েছে আশ্চর্যজনক ওষুধী গুণ। ১. প্রাতঃকালীন শারীরিক দুর্বলতা : প্রাতঃকালীন শারীরিক জড়তা, দুর্বলতা এবং অসুস্থতা দূর করতে আদার জুড়ি নেই। ভোরে পড়ার সময় এক টুকরা আদা খেলে ভালোই ফল পাওয়া যাবে। ২. খাদ্য পরিপাকে : বদহজমের সমস্যা দূর করে খাদ্য পরিপাকে সহায়তা করার ক্ষেত্রে আদার ক্ষমতা অপরিসীম। কারণ আদার কারণে সৃষ্ট এনজাইম খাদ্য পরিপাকে সহায়তা করে। ৩. ভ্রমণকালীন অসুস্থতা : ভ্রমণকালীন অসুস্থতা বিশেষ করে বমি বমিভাব, মাথাঘোরা দূর করতে আদা খুবই ফলদায়ক। ৪. সর্দি এবং ইনফ্লুয়েঞ্জা নিরাময়ে : কফ, সর্দি ও ইনফ্লুয়েঞ্জা প্রতিরোধে আদার রয়েছে সংক্রামক ব্যাধি নিরাময় ক্ষমতা। ৫. অস্থিসন্ধির প্রদাহ নিরাময়ে : আদা অস্থিসন্ধির প্রদাহ বা আর্থরাইটিস নিরাময়ে সাহায্য করে। ৬. হৃদরোগ প্রতিরোধ : আদা রক্তের ক্ষতিকর কোলেস্টেরল কমার ফলে রক্তনালীতে রক্ত জমাট বাধা ও হৃদরোগ প্রতিরোধ করে। ৭. প্রসূতি বিষয়ক সমস্যায় : আদা সেবনের ফলে গর্ভবতী মেয়েদের জরায়ুর পেশী শিথিল এবং শান্ত থাকে। গর্ভবতী অবস্থায় প্রাতঃকালীন অসুস্থতা স্বাস্থ্যকর গর্ভাবস্থার সূচক, কারণ এ অবস্থায় গর্ভফুলে ইস্ট্রোজেন নিঃসৃত হয়_ যা মহিলাদের গন্ধানুভূতি বাড়িয়ে দেয় এবং বমির উদ্রেক করে। আর এসব অস্বস্তিকর সমস্যা দূর করতে আদার ভূমিকা অতুলনীয়। গর্ভবতী মায়েরা এক গ্লাস করে মাত্র চারদিন খেলেই এর সুফল পাবেন। অথচ আদা সেবনে মা ও গর্ভস্থ শিশুর ওপর কোনো পার্শ্বপ্রতিক্রিয়া পরিলক্ষিত হয়নি। ৮. বাত ব্যথায় : বাতের ব্যথায় কাতর রোগীরা আদা বেটে প্রলেপ দিলে আরাম বোধ করেন। ৯. অস্ত্রোপচার পরবর্তী বমিভাব হ্রাসে আদা কার্যকর। ১০. ক্যান্সার নিরাময়ে : এক সমীক্ষায় দেখা যায়, কোনো কোনো প্রাণীর লিভার টিউমার কমাতে আদা গুরুত্বপূর্ণ ভূমিকা পালন করে। আর তাই বিজ্ঞানীরা আশা করছেন আদা ভবিষ্যতে ক্যান্সার নিরাময়ে গুরুত্বপূর্ণ ভূমিকা পালন করবে

</doc>
<doc>


বাংলাদেশে মাইক্রোসফটের শেয়ারপয়েন্ট কমিউনিটি ডে
সাহিনুর রহমান 

মাইক্রোসফটের কর্ণধার তথ্যপ্রযুক্তিবিদ বিল গেটস
ঢাকার আগারগাঁয়ে অবস্থিত আইডিবি ভবন অডিটরিয়ামে হয়ে গেল 'মাইক্রোসফট শেয়ারপয়েন্ট কমিউনিটি ডে।' মাইক্রোসফট বাংলাদেশ এবং বাংলাদেশি শেয়ারপয়েন্ট এক্সপার্টদের যৌথ উদ্যোগে আয়োজন করা হয় এ কর্মশালার। শুরুতেই মাইক্রোসফট করপোরেশন, আমেরিকার আযুর এভাঞ্জালিস্ট লুতফুল খন্দকার সারা বিশ্বের শেয়ারপয়েন্টার সফলতা নিয়ে কিছু কথা বলেন, শিক্ষার্থী ও নতুনদের শেয়ারপয়েন্টের সম্ভাবনাগুলো খতিয়ে দেখার জন্য আহ্বান জানান। এরপর শেয়ারপয়েন্টের প্রয়োজন, ব্যবহারসহ বিভিন্ন আনুষঙ্গিক দিক নিয়ে বিস্তারিত আলোচনা করেন ব্রেইন স্টেশন ২৩-এর এম জে ফেরদৌস। উপস্থিত দর্শকদের বিভিন্ন প্রশ্নের উত্তর দেন তিনি। বিশ্বের বিভিন্ন এন্টারপ্রাইজ কোম্পানিগুলো কীভাবে শেয়ারপয়েন্ট ব্যবহার করছে এবং শেয়ারপয়েন্ট ব্যবহার করে কীভাবে অনেক কাজ সহজ করতে পারে এবং অনেক প্রক্রিয়ায় অটোমেশন আনতে পারে, তা নিয়ে বিস্তারিত আলোচনা করেন গ্রামীনফোন আইটির রাকিব হাসান। করপোরেট থেকে আসা দর্শকদের সারিতে উপস্থিত অনেকে শেয়ারপয়েন্টের বিভিন্ন প্রশ্নের উত্তর জেনে নেন রাকিব হাসানের কাছ থেকে। মাইক্রোসফট এমভিপি তানজিম সাকিব অফিস ৩৬৫ এবং শেয়ারপয়েন্ট অনলাইন নিয়ে কথা বলেন এবং কীভাবে শেয়ারপয়েন্টের জন্য অ্যাপ্লিকেশন ডেভেলপ করা যায় এবং দেশে-বিদেশে ক্লায়েন্টদের চাহিদা মেটানো যায় সেই বিষয়ে আলোকপাত করেন। বাংলাদেশের ডেভেলপাররা যেহেতু আউটসোর্সিং করায় আগ্রহী, এ সেশনটি বেশ আগ্রহ জাগায় ডেভেলপার দর্শকদের মধ্যে। মধ্যাহ্ন ভোজ বিরতির পরে শেয়ারপয়েন্ট লাইসেন্সিংয়ের বিভিন্ন বিষয়ে আলোকপাত করেন মাইক্রোসফট বাংলাদেশের লাইসেন্সিং স্পেশালিস্ট মো. শফিউজ্জামান। ডেভেলপাররা কীভাবে অল্পমূল্যে শেয়ারপয়েন্ট লাইসেন্স গ্রহণ করতে পারে, সেটাও আলোকপাত করেন। যুক্তরাষ্ট্রের নিউইয়র্ক থেকে মার্ক মিলার শেয়ারপয়েন্ট হোস্টিং নিয়ে আলোচনা করেন এবং তারপর কন্টেন্ট ম্যানেজমেন্ট সিস্টেম হিসেবে শেয়ারপয়েন্টের ব্যবহার নিয়ে ডেনমার্ক থেকে আলোচনা করেন মাইক্রোসফট এমভিপি সোহেল রানা। মাইক্রসফট লিঙ্কের সহায়তায় এ সেশনটি সঞ্চালন করা হয়। এরপর সফটওয়্যার পিপলের রাবিউল ইসলাম এবং এম জে ফেরদৌস যৌথভাবে শেয়ারপয়েন্ট ২০১০ অটোমেশন এবং ডেভেলপমেন্ট নিয়ে বিস্তারিত আলোচনা করেন এবং উপস্থিত ডেভেলপারদের প্রশ্নের উত্তর দেন। সব শেষে ভিজ্যুয়াল স্টুডিও টিম ফাউন্ডেশন সার্ভারের সঙ্গে শেয়ারপয়েন্টের ইন্টিগ্রেশন নিয়ে আলোচনা করেন মাইক্রসফট এমভিপি আশরাফুল আলম জয়। এবং প্রোগ্রামিংয়ে দক্ষ না হয়েও ক্যারিয়ার হিসেবে শেয়ারপয়েন্টের কোনো কোনো বিষয়গুলো নিয়ে কাজ করা উচিত সেই বিষয়ে আলোচনা করেন। এ পর্বে ডেভেলপাররা অনেক উৎসাহিত হয় এবং অনেক রকম প্রশ্নের উত্তর পান। সব শেষে সমাপনী বক্তব্য দিয়ে লটারির মাধ্যমে উপস্থিত দর্শকদের মধ্যে পুরস্কার বিতরণ করেন মাইক্রোসফট বাংলাদেশের ডেভেলপার এভাঞ্জালিস্ট, অমি আজাদ। সারা বিশ্বে এন্টারপ্রাইজ সেক্টরে ব্যাপকভাবে শেয়ারপয়েন্টের ব্যবহার হচ্ছে। গত বছর মাইক্রোসফট শুধু শেয়াপয়েন্ট থেকেই আয় করেছে প্রায় দুই বিলিয়ন ডলার। এ সেক্টরে সম্ভাবনা প্রচুর, আর সেই তথ্য আলোকপাত করতে এবং শেয়ারপয়েন্টের নানান সুযোগ-সুবিধা তুলে ধরতে আয়োজিত হয় শেয়ারপয়েন্ট ডে। প্রায় ৪০০ জন ডেভেলপার এবং আইটি প্রফেশনালদের উপস্থিতিতে আয়োজিত হয় এ কর্মশালা। আয়োজক এম জে ফেরদৌস বলেন, 'কমিউনিটির উন্নয়ন করার জন্য এ আয়োজন করা হয় এবং আশা করি প্রতিবছর এরকম আয়োজন আমরা করতে পারব।
 
</doc>
<doc>

বিস্ময়কর হলোডেক নিয়ে বিজ্ঞানীদের নতুন পরিকল্পনা
হলোডেককে নিয়ে ২০১১ সাল পর্যন্ত বিজ্ঞানীদের পরিকল্পনা এ পর্যন্তই। তবে পরবর্তী সময়ে উন্নত প্রযুক্তির মাধ্যমে এটিকে যে আরো অনেক ধাপ এগিয়ে নিয়ে যাবেন বিজ্ঞানীরা, তা বলার অপেক্ষা রাখে না। একদিন যে এটি বর্তমানের কল্পনাকেও ছাড়িয়ে যাবে না তাই বা কে বলতে পারে। বর্তমানে ইউরোপ ও যুক্তরাষ্ট্রের বিজ্ঞানীরা সেই লক্ষ্যে কাজ করে যাচ্ছেন। লিখেছেন তানভীর আহমেদ ও সুমনা হক

ভিডিও গেমসের আদলে হলোডেক
অত্যাধুনিক সভ্যতার নতুন কোনো চমকপ্রদ বৈজ্ঞানিক আবিষ্কারের পেছনে কম্পিউটারের কোনো ভূমিকা নেই, এ যেন ভাবাই যায় না। তেমনি কল্পবিজ্ঞান লেখকরাও আগামী পৃথিবীর যেসব অনুষঙ্গের ধারণা দিচ্ছেন, তাতেও কম্পিউটারের অবদান উল্লেখযোগ্যভাবে প্রতীয়মান হয়। এক সময় অযৌক্তিক, গাঁজাখুরি কাহিনী নিয়ে কল্পবিজ্ঞান সাহিত্য লেখা হলেও আধুনিক যুগের কল্পবিজ্ঞান লেখকরা দস্তুরমতো বিজ্ঞানমনস্ক এবং যুক্তিবাদী। বিজ্ঞানের শাখা প্রশাখাগুলোতে অগাধ জ্ঞানের ভিত্তিতে তারা আগামী পৃথিবীর অতি উন্নত ধারা সম্পর্কে তাদের সাহিত্যে ধারণা দিতে পেরেছেন, যা একালের বিজ্ঞানীদেরও সে ধরনের আবিষ্কারের প্রতি উৎসাহী করে তুলছে। এই কল্পবিজ্ঞান সাহিত্যেই আমরা একদা পেয়েছিলাম হলোগ্রাফিক স্ক্রিনের কথা, যাতে আসল ব্যক্তি উপস্থিত না থাকলেও তার ত্রিমাত্রিক ছবিসহ হুবহু মানুষটিকে প্রত্যক্ষ করা, তার সঙ্গে কথা বলা সম্ভব হয়। বর্তমানের বিজ্ঞানীরা এ সংক্রান্ত গবেষণায় অনেকখানিই এগিয়ে গেছেন। আর কিছুদিন পর, অর্থাৎ ২০০০ সালেই পাওয়া যাবে 'হলোডেক'। ইউনিভার্সিটি অব ক্যারোলিনার কয়েকজন কম্পিউটার সায়েন্টিস্ট এক্ষেত্রে প্রভূত অগ্রগতি লাভ করেছেন। বস্তুত এই হলোডেকে থাকবে অসংখ্য ভিডিও ক্যামেরা, অর্থাৎ যে ঘরটিকে হলোডেক বানানো হবে তার দেয়ালে, ছাদে সর্বত্র খুব ঘন করে, অল্প অল্প ব্যবধানে প্রচুর সংখ্যক ক্ষুদে ভিডিও ক্যামেরা বসানো থাকবে। এই ভিডিও ক্যামেরাগুলোর প্রত্যেকটি কক্ষমধ্যস্থ ছবি নিজস্ব অবস্থান থেকে আলাদা ইমেজসহ ধারণ করতে পারবে। এই ভিডিও ক্যামেরাগুলো থেকে আলাদাভাবে বিশেষ সিগন্যাল ভিউইং লোকেশনে প্রেরিত হবে এবং সেখানেই বিশেষ প্রযুক্তির দৌলতে এগুলো সমন্বিত হয়ে পূর্ণাঙ্গ ছবি হিসেবে সংগঠিত হবে। এ ক্ষেত্রে প্রথমে স্থানীয় কম্পিউটারটি হলোডেকের একটি ম্যাপ তৈরি করে রাখে। পরবর্তী সময়ে ক্ষুদে ক্যামেরাগুলো থেকে প্রাপ্ত হলোডেকে উপস্থিত নড়নক্ষম বস্তুর ইমেজ কম্পিউটারে সংরক্ষিত ম্যাপে ছাপ ফেলে এবং কম্পিউটার তখন যাবতীয় দৃশ্যের নিখুত সমন্বয় করে। হলোডেক থেকে অনেক দূরে অবস্থানকারী ব্যক্তিটি তখন ভার্চুয়াল রিয়েলিটি ভাইসর ডিসপ্লে, যা তার মাথার চারদিকে হাইটেক যন্ত্রের মতো বসানো থাকবে, তার ভেতর দিয়ে হলোডেকের ভেতরের দৃশ্যাবলী দেখতে পাবে। বস্তুত ভাইসর ডিসপ্লেতে যে সেন্সর লাগানো থাকে, তাই হচ্ছে দর্শকটির চোখ। এতে হলোডেকে সশরীরে উপস্থিত না থাকলেও ভাইসর ডিসপ্লে পরিহিত দর্শকটি সেখানে বাস্তবে উপস্থিত থাকলে আশপাশটি যেমন দেখত, হুবহু তাই দেখবে। সাধারণত একজন মানুষ তার চোখের দৃষ্টি যখন কোনো বস্তুর ওপর নিবদ্ধ রাখে, তখন সেই বস্তুটি সে দেখতে পায়। তেমনি ভাইসর ডিসপ্লে পরিহিত ব্যক্তিটি হলোডেকের যে স্থানে তার চোখ তথা সেন্সর তাক করবে, ঠিক তাই দেখবে। অর্থাৎ সেখানে তার থাকা না থাকায় কোনো তফাৎ থাকবে না। আগামী ২০ সালের ভেতর বিজ্ঞানীরা হাসপাতালের অপারেটিং রুমের মতো এ ধরনের কোনো কক্ষে হলোডেক বসাতে পারবেন বলে আশা করছেন। এতে বড় বড় সার্জনের জটিল সব অস্ত্রোপচার ভার্চুয়াল রিয়েলিটি ভাইসর ডিসপ্লে ব্যবহার করে, যে কেউ হলোডেকে উপস্থিত না থেকেও সেখানে উপস্থিত মানুষের মতোই দেখতে পারবে। অপারেটিং রুম ছাড়াও এরকম আরো অন্য কোনো কক্ষে হলোডেক বসানো যাবে। হলোডেককে নিয়ে ২০১১ সাল পর্যন্ত বিজ্ঞানীদের পরিকল্পনা এ পর্যন্তই। তবে পরবর্তী সময়ে উন্নত প্রযুক্তির মাধ্যমে এটিকে যে আরো অনেক ধাপ এগিয়ে নিয়ে যাবেন বিজ্ঞানীরা, তা বলার অপেক্ষা রাখে না। একদিন যে এটি বর্তমানের কল্পনাকেও ছাড়িয়ে যাবে না তাই বা কে বলতে পারে। বর্তমানে ইউরোপ ও যুক্তরাষ্ট্রের বিজ্ঞানীরা সেই লক্ষ্যে কাজ করে যাচ্ছেন।
 
</doc>
<doc>


২০০০ বাস স্পীডের টুইস্টার র্যাম

সোম, ২৩ জানুয়ারী ২০১২, ১০ মাঘ ১৪১৮

টুইনমস ব্রান্ডের ২০০০ বাস স্পীডের টুইস্টার র্যাম বাজারে নিয়ে এসেছে স্মার্ট টেকনোলজিস (বিডি) লিমিটেড। পাওয়ার ইউজার, গেমার এবং বিজনেস কাস্টমারদের জন্য আদর্শ এই উচ্চগতি সম্পন্ন র্যাম এ রয়েছে  ৮ লেয়ার পিসিবি ডিজাইন এবং ১২৮*৮ চিপ। এই র্যামটির ডাটা ট্রান্সফার স্পীড পূর্ববর্তী ১৬০০ বাস স্পীড র্যামের তুলনায় ৪০% বেশি।  তাছাড়াও এতে রয়েছে প্রোডাক্ট লাইফ টাইম ওয়্যারেন্টি। বিস্তারিত: ০১৭৩০৩১৭৭৮৭


</doc>
<doc>

মোবাইলে ঝুঁকছে জিংগা

সোম, ২৩ জানুয়ারী ২০১২, ১০ মাঘ ১৪১৮

বিভিন্ন সোস্যাল নেটওয়ার্কিং সাইটে গেম তৈরির জন্য ইতোমধ্যেই ওয়েবে বেশ শক্তিশালী অবস্থান তৈরি করে নিতে সমর্থ হয়েছে জিংগা। তবে এবার তারা নজর দিচ্ছে মোবাইল প্লাটফর্মের দিকে। এই লক্ষে গত কয়েকমাস থেকেই কাজ করে যাচ্ছে তারা। এর মধ্যে বেশ কিছু মোবাইল গেমসও তারা বাজারে নিয়ে এসেছে। আর এর ধারাবাহিকতায় তারা আরও নতুন নতুন মোবাইল গেমস নিয়ে আসার জন্য কাজ করেই যাচ্ছে। এর জন্য তারা সম্প্রতি জার্মানির মোবাইল গেম নির্মাতা ‘গেমডক্টর’কে কিনেও নিয়েছে। এমনটি জানিয়েছেন জিংগা’র সিনিয়র ভাইস প্রেসিডেন্ট ডেভিড কো। এছাড়াও অন্যান্য গেম নির্মাতাদের সাথেও একযোগে কাজ করার জন্য প্রয়োজনীয় সব প্রস্তুতি জিংগা সম্পন্ন করেছে বলে জানান তিনি। সময়ের চাহিদা পূরণের জন্যই জিংগা তাদের নতুন এই লক্ষ নির্ধারণ করেছে বলে জানান তিনি

</doc>
<doc>


মেগাআপলোড বন্ধ করে দেয়ায় দশ ওয়েবসাইটে সাইবার আক্রমণ

লেখক: তথ্যপ্রযুক্তি ডেস্ক  |  সোম, ২৩ জানুয়ারী ২০১২, ১০ মাঘ ১৪১৮

ইন্টারনেটে ফাইল শেয়ারিং-এর জনপ্রিয় ওয়েবসাইট মেগাআপলোড বন্ধ করে দেয়ার প্রতিশোধ হিসেবে বেনামে নানান সাইটে সাইবার আক্রমণ চালিয়ে যাচ্ছে হ্যাকাররা। যুক্তরাষ্ট্র সরকার এবং নানান ধরনের কপিরাইট সংশ্লিষ্ট সংগঠনগুলোর সাইট এর মধ্যে অন্তর্ভূক্ত রয়েছে। নাম প্রকাশ না করেই এই ধরনের আক্রমণ চালিয়ে যাচ্ছে হ্যাকাররা। গত মঙ্গলবার যুক্তরাষ্ট্রের ‘দ্য ডিপার্টমেন্ট অফ জাস্টিস’-এর পক্ষ থেকে পাইরেসি আইন ভঙ্গ করার অভিযোগে মেগাআপলোড এবং সংশ্লিষ্ট ডোমেইন নামকে বন্ধ করে দেয়া হয়। একইসাথে মেগাআপলোড-এর প্রতিষ্ঠাতা এবং সংশ্লিষ্টদের বিরুদ্ধে মামলা করে দেয়া হয়। যুক্তরাষ্ট্র সরকারের অনুরোধে নিউজিল্যান্ডের অকল্যান্ড থেকে মেগাআপলোডের চার কর্মীকে গ্রেফতারও করে নিউজিল্যান্ড পুলিশ। এসময় পুলিশ মেগাআপলোডের জার্মান প্রতিষ্ঠাতা কিম ডকটম-এর বাসা থেকে মূল্যবান গাড়ি এবং অন্যান্য দ্রব্যাদি উদ্ধার করে নেয়। মেগাআপলোডের বিরুদ্ধে নেয়া এসব পদক্ষেপে সাড়া পড়ে যায় ইন্টারনেটে। প্রায় ১৫০ মিলিয়ন নিয়মিত ব্যবহারকারীর এই সাইটে প্রতিদিন প্রায় ৫০ মিলিয়ন ব্যবহারকারী প্রবেশ করে থাকে। এই সাইটকে বন্ধ করে দেবার প্রতিশোধ হিসেবে হ্যাকাররা পরিচয় গোপন করে যুক্তরাষ্ট্র সরকারের বিভিন্ন সংস্থা এবং অন্যান্য সাইটে হামলা চালায়। এসব সাইটের মধ্যে রয়েছে এফবিআই, ইউনিভার্সাল মিউজিক, রিয়া (রেকর্ডিং ইন্ডাস্ট্রি অ্যাসোসিয়েশন অফ আমেরিকা), ফ্রান্স সরকারের ওয়েবসাইট হেডোপি ইত্যাদি। আক্রমণকারীরা জানায়, ১০ টি ওয়েবসাইটকে লক্ষ করে তারা আক্রমণ চালিয়ে যাচ্ছে। আক্রমণের লক্ষ এসব সাইটের বেশিরভাগেই প্রবেশ করতে পারছেন না এসব সাইটের ব্যবহারকারীরা। হ্যাকাররা ‘অ্যানোনিমাসউইকি’ শীর্ষক টুইটার অ্যাকাউন্ট থেকে তাদের আক্রমণের কথা জানিয়েছেন বিশ্বকে। এফবিআই হয়ত ধারণা করেছিল, তারা পার পেয়ে যাবে। কিন্তু আমাদের আক্রমণ আশা করা উচিত ছিল তাদের।’ এদিকে মেগাআপলোড সাইটকে পুনরায় ভিন্ন ঠিকানা থেকে চালু করার চেষ্টাও করছে হ্যাকাররা। মেগাআপলোড বন্ধ করে দেওয়ার সিদ্ধান্ত এবং তারপর এই সাইবার আক্রমণ ‘সোপা’ এবং ‘পিপা’ নিয়ে বিতর্ক আরও উসকে দিয়েছে। পাইরেসি নিয়ে বিতর্কও নতুন রূপ নিয়েছে। এখন দেখার বিষয়, ‘সোপা’ বা ‘পিপা’ আইন শেষ পর্যন্ত পাস হয় কিনা। আর হ্যাকাররাই বা কতদূর পর্যন্ত টিকে থাকতে পারে যুক্তরাষ্ট্র সরকারের বিরুদ্ধে তাদের সাইবার আক্রমণ অব্যাহত রেখে।  

</doc>
<doc>


ক্ষুদ্রতম ত্রিমাত্রিক মানচিত্র তৈরি করল আইবিএম
বিশ্বের ক্ষুদ্রতম ত্রিমাত্রিক (থ্রিডি) মানচিত্র তৈরি করেছেন আইবিএমের একদল গবেষক। মানচিত্রটি বিশ্বের সবচেয়ে ছোট থ্রিডি মানচিত্র হিসেবে জায়গা করে নিয়েছে গিনেস বুক রেকর্ডে। আইবিএমের জুরিখ কার্যালয়ে কর্মরত গবেষকদের তৈরি 'ন্যানো ওয়ার্ল্ড' নামের এ মানচিত্র তৈরিতে সর্বাধুনিক প্রযুক্তি ব্যবহার করা হয়েছে।
এর আকার এতই ছোট যে এক হাজারটি ম্যাপের আয়তন একটি লবণ দানার সমান। এতে ব্যবহার করা হয়েছে পাঁচ লাখ পিঙ্লে। শুধু মাইক্রোস্কোপের সাহায্যেই মানচিত্রটি দেখা সম্ভব।
ক্ষুদ্রাকৃতির এ মানচিত্র তৈরি হওয়ায় ন্যানো প্রযুক্তির ইলেকট্রনিকস শিল্প এবং ভবিষ্যৎ চিপ প্রযুক্তিতে নতুন দিগন্ত উন্মোচিত হবে বলে ধারণা করা হচ্ছে।
মোহাম্মদ শরীফ
</doc>
<doc>


৪০ লাখ কম্পিউটারে ভাইরাস আক্রমণ
গত ডিসেম্বর মাসে শুধু চীনেই প্রায় ৪০ লাখ কম্পিউটারে ভাইরাস আক্রমণ হয়েছে। তবে ভাইরাস আক্রান্ত কম্পিউটারের সংখ্যা নভেম্বর মাসের তুলনায় অনেক কমেছে। দেশটির জাতীয় কম্পিউটার নিরাপত্তা পর্যবেক্ষণ প্রতিষ্ঠান ন্যাশনাল কম্পিউটার নেটওয়ার্ক ইমার্জেন্সি রেসপন্স টেকনিক্যাল টিম/কো-অর্ডিনেশন সেন্টার অব চায়না (সিএনসিইআরটি/সিসি) এ তথ্য জানিয়েছে।
এ প্রসঙ্গে সিএনসিইআরটি/সিসি আরো জানিয়েছে, ডিসেম্বর মাসে চীনে যেসব কম্পিউটারে ভাইরাস আক্রমণ করা হয়েছে সেগুলোর মধ্যে ৬৫ শতাংশেই কনফিকার কম্পিউটার ওয়ার্ম নামের ভাইরাস ধরা পড়েছে।
তবে নভেম্বর মাস থেকে ডিসেম্বর পর্যন্ত ভাইরাস আক্রান্ত কম্পিউটারের সংখ্যা কমেছে প্রায় ৩৩ লাখ।
এ ছাড়া ডিসেম্বরে সরকারি ওয়েবসাইটসহ মোট দুই হাজার ১৬টি ওয়েবসাইটে ভাইরাস আক্রমণ চালানো হয়েছে, যা নভেম্বরের তুলনায় ১২.৯ শতাংশ বেশি।
ফারহাত আহমেদ, সূত্র : ইন্টারনেট।

</doc>
<doc>

ত্রুটি নিরসনের উদ্যোগ নিয়েছে ম্যাকাফি
ম্যাকাফি অ্যান্টিভাইরাস সফটওয়্যারে কোডিং ত্রুটি শনাক্তের পর তা সংশোধনের উদ্যোগ নিয়েছে ম্যাকাফি। নিজেদের ওয়েবসাইটে প্রোগ্রামিং ত্রুটির কথা স্বীকার করে প্রতিষ্ঠনটি।
এ প্রসঙ্গে ম্যাকাফির মুখপাত্র ইয়ান বেইন জানান, সফটওয়্যারটির কোডিংয়ে সমস্যা ধরা পড়েছে। এ দুর্বলতার সুযোগে হ্যাকাররা কোনো একটি কম্পিউটারকে স্পাম সার্ভার বানিয়ে ফেলতে পারে। স্বল্প সময়ের মধ্যেই ম্যাকাফি সফটওয়্যার ত্রুটিমুক্ত করা সম্ভব হবে।
এর আগে ২০১০ সালের এপ্রিলে ম্যাকাফির সফটওয়্যারে ত্রুটি শনাক্ত হয়েছিল। তখন ম্যাকাফির অ্যান্টিভাইরাস সফটওয়্যারটি মাইক্রোসফটের অপারেটিং সিস্টেম উইন্ডোজ এঙ্পিকে ভাইরাস হিসেবে চিহ্নিত করেছিল।
টেক প্রতিদিন ডেস্ক

</doc.
<doc>
টাস্ক ম্যানেজার শর্টকাট
উইন্ডোজ ৭ ব্যবহারকারীরা কম্পিউটারে কাজ করার সময় খুব সহজেই শর্টকাট কি ব্যবহার করে টাস্ক ম্যানেজার চালু করতে পারেন। এ জন্য কিবোর্ডে shift + ctrl + esc চাপতে হবে।

</doc>
<doc>
আউট সোর্সিং
জানুয়ারি ২০, ২০১২  

আউট সোর্সিং এর খুটিনাটি বিষয় জেনে সফল হওয়া  কঠিন হলেও অসাধ্য নয়। আমি যখন শুরু করি তখন থেকে আজ পর্যন্ত আউট সোর্সিং এ কাজ করছি নিজে নিজে ঘাটা ঘাটি করে। শুধু আমি নই অনেকেই আছেন যারা নির্দিষ্ট গাইডের সহায়তা ছাড়া শুধু ঘাটা ঘাটি করে কাজ শিখেছে আবার অর্থ উপার্জনও করছে। আমি লক্ষ্য করেছি অনেকেই শুরুতে খুব উৎসাহ দেখায় কিন্তু কিছুদিন পর আর কোন খোজ থাকেনা। এটা যে কোন ক্যারিয়ার এর জন্য খারাপ। একটা কথা সত্য যে আজ যারা সফল হয়েছে তারা সবাই শুন্য থেকে এসেছে।

এখানে ইউটিউবের একটা ভিডিও লিঙ্ক দিলাম।

Tips For Hiring Top Virtual Assistants – Workshop Testimonial

হয়ত আনেকের ভালো লাগবেনা,  কিন্তু এগোতে থাকেন, আপনিও একদিন সফল হবেন অন্যদের মত
</doc>
<doc>
oDesk এবং আমি
জানুয়ারি ২০, ২০১২  ১টি মন্তব্য   ৭২ বার পঠিত

আমি কোনো এক বন্ধুর কাছে খবর পাই যে oDesk এ অল্প পরিশ্রম করে অনেক টাকা আয় করা যায়।  কথাটা ঠিক ছিলোনা।  তার পরেও বন্ধুটিকে ধন্যবাদ।  কারন দীর্ঘ পথ পারি দিয়ে অনেক পরিশ্রমের পর অবশেষে কাজ পেয়েছি। এখন আমার প্রফাইল র‍্যংক ৫ ষ্টার।

আপনাদের কেও বলছি ধৈর্য্য ধারন করে বুদ্ধিমত্তার সাথে লেগে থাকলে আপনিও সফল হবেন।

ভালো থাকবেন সবাই।

</doc>
<doc>
মুক্ত বিশ্বকোষ উইকিপিডিয়ার ইংরেজি সংস্করণ ‘কালো’ হয়ে গেছে ২৪ ঘণ্টার জন্য
জানুয়ারি ১৮, ২০১২  মন্তব্য নেই   ১০৮ বার পঠিত

যুক্তরাষ্ট্রের কংগ্রেসে প্রস্তাবিত পাইরেসিরোধ আইনের প্রতিবাদে অনলাইনে বিশ্বের বৃহত্তম মুক্ত বিশ্বকোষ উইকিপিডিয়ার ইংরেজি সংস্করণ ‘কালো’ হয়ে গেছে ২৪ ঘণ্টার জন্য।

জনপ্রিয় এই ওয়েবসাইটের প্রচ্ছদ পৃষ্ঠাজুড়ে কালোধূসর প্রেক্ষাপটে এখন শুধু উইকিপিডিয়ার লোগো, পাশে লেখা- “একটি বিশ্বের কথা ভাবুন, যেখানে জ্ঞান মুক্ত নয়।”
</doc>
<doc>
উইকিপিডিয়ার ইংরেজি সংস্করণ ‘কালো’ হয়ে গেছে ২৪ ঘণ্টার জন্য
অবাধে তথ্য প্রাপ্তির অধিকারের পক্ষে অবস্থান নিয়ে বাংলাদেশ সময় বুধবার সকাল ১১টা থেকে এভাবেই প্রতিবাদমুখর হয়েছে জনপ্রিয় এই বিশ্বকোষটি।

ওয়েবসাইটে ছোট্ট এক বার্তায় তারা লিখেছে, “এক দশকের বেশি সময় ধরে আমরা মানব ইতিহাসের সবচেয়ে বড় বিশ্বকোষ তৈরি করতে লাখ লাখ ঘণ্টা ব্যয় করেছি। এই মুহূর্তে, যুক্তরাষ্ট্রের কংগ্রেসে একটি আইন প্রক্রিয়াধীন আছে যা মুক্ত ইন্টারনেটের মারাত্মক ক্ষতি করবে। তাই এ আইনের বিরুদ্ধে সচেতনতা তৈরি করতে আমরা উইকিপিডিয়ার পৃষ্ঠা (ইংরেজি সংস্করণ) আগামী ২৪ ঘণ্টার জন্য কালো করে রাখছি।”

প্রতিবাদের শক্তিতে সবাইকে সোচ্চার হওয়ারও আহ্বান জানিয়েছে উইকিপিডিয়া।

সোমবার রাতে অনলাইন বিশ্বকোষটির পরিচালনাকারী ফাউন্ডেশনের এক বিবৃতিতে উইকিপিডিয়ার ইংরেজি সংস্করণ ২৪ ঘণ্টা বন্ধ রাখার এই সিদ্ধান্তের কথা জানায়।

বর্তমান ইন্টারনেট বিশ্বে উইকিপিডিয়া সবচেয়ে জনপ্রিয় ওয়েবসাইটগুলোর মধ্যে অন্যতম। প্রতিদিন লাখ লাখ ইন্টারনেট ব্যবহারকারী এই ওয়েবসাইটির সেবা গ্রহণ করে।

বিবৃতিতে উইকিপিডিয়া ফাউন্ডেশন বলেছে, “যদি এই আইনটি পাস হয় তাহলে এটি স্বাধীন ও উন্মুক্ত ইন্টারনেটের ক্ষতি করবে এবং যুক্তরাষ্ট্রে আন্তর্জাতিক ওয়েবসাইটগুলোর বিরুদ্ধে ‘সেন্সরশিপ’ আরোপের নতুন রাস্তা খুলে দেবে।”

যুক্তরাষ্ট্রের কংগ্রেসের নিম্নকক্ষ হাউস অব রিপ্রেজেন্টেটিভ এ ‘দ্য স্টপ অনলাইন পাইরেসি অ্যাক্ট’ এবং উচ্চকক্ষ সিনেটে ‘প্রোটেক্ট ইন্টেলেকচুয়াল প্রপার্টি অ্যাক্ট’ নিয়ে বিতর্ক চলছে। প্রস্তাবিত এই আইন দুটির আওতায় বহির্বিশ্বে যুক্তরাষ্ট্রের পাইরেটেড পণ্যবিক্রি বন্ধ করতে পদক্ষেপ নিতে পারবে যুক্তরাষ্ট্র।

যুক্তরাষ্ট্রের চলচ্চিত্র ও সঙ্গীত শিল্পের সঙ্গে জড়িতরা প্রস্তাবিত আইনটির সমর্থক। এ দু’শিল্পের সঙ্গে জড়িতরা তাদের পণ্য প্রায়ই অবৈধভাবে বিক্রি হতে দেখেন। তাই ‘মেধাস্বত্ত্ব’র রক্ষা করতে প্রস্তাবিত আইনটি দরকার বলে তারা মনে করছেন।

অন্যদিকে, প্রযুক্তি শিল্পের সঙ্গে জড়িত ও মানবাধিকার কর্মীরা প্রস্তাবিত আইনটির সমালোচনা করছেন।

আইনটি প্রযুক্তি শিল্পের ক্ষতি করবে বলে দাবি করছেন এ শিল্পের সঙ্গে জড়িতরা। আর মানবাধিকার কর্মীরা বলছেন, আইনটি পাস হলে এটি মানুষের বাকস্বাধীনতা বাধাগ্রস্ত হবে।- বিডিনিউজ২৪.কম অবলম্বনে

</doc>
<doc>

ইলেকট্রনিক ভোটিং মেশিন (ইভিএম) বৃত্যান্ত
জানুয়ারি ১৭, ২০১২  মন্তব্য নেই   ১১৭ বার পঠিত

মোহাম্মদ মোয়াজ্জেম হোসেন
সময়ের সাথে সাথে তথ্য ও যোগাযোগ প্রযুক্তি (আইসিটি) এর প্রয়োগ সর্বত্র ক্রমশঃ বৃদ্ধি পাচ্ছে। বিশ্বের কোথাও আইসিটি বিহীন ভবিষ্যত অকল্পনীয়। বাংলাদেশেও এর ব্যবহার ধীরে ধীরে প্রসারিত হচ্ছে। গত ০৫ জানুয়ারি অনুষ্ঠিত কুমিল্লা সিটি কর্পোরেশন নির্বাচন পুরোপুরি তথ্য-প্রযুক্তি ভিত্তিক ইলেকট্রনিক ভোটিং মেশিনে (ইভিএম) সম্পন্ন করা হয়েছে। এই প্রথম দেশে কোনো নির্বাচনে ব্যালট পেপারের বিষয়টি ছিল না। ইভিএম সম্পর্কে এখনো আমাদের ধারনা স্পষ্ট নয়। জুন ২০১১ এ বাংলাদেশ নির্বাচন কমিশন কর্তৃক প্রকাশিত ইলেকট্রনিক ভোটিং মেশিন (প্রস্তাবিত) এর পরিচিতিমূলক প্রকাশনার হুবহু (চিত্র ছাড়া) এই লেখার মাধ্যমে তুলে ধরা হলো।
ইলেক্ট্রনিক ভোটিং মেশিন
ইলেক্ট্রনিক ভোটিং মেশিন বা ইভিএম হলো ভোট দানের সহজতর এক ব্যবস্থা। এতে কাগজের ব্যালট ও ব্যালট বাক্স নেই। এই ব্যবস্থায় ব্যালট কাগজে সীল মেরে ভোট প্রদানের পরিবর্তে ভোটার পছন্দের প্রতীকের পাশে সুইচ টিপে ভোট প্রদান করবেন। সারা দিনের ভোট প্রাদন শেষ হলে মেশিন অতি দ্রুত জানিয়ে দেবে কোন্ প্রার্থী কত ভোট পেয়েছেন।

ইভিএম ব্যবহারের সুবিধা
ইভিএম ব্যবহার করার ফলে আমরা যে সুবিধা সমূহ পাব, তা হলো (১) কোটি কোটি সংখ্যক ব্যালট ছাপানোর জন্য কাগজের খরচ, ছাপানোর খরচ, সেগুলো পরিবহনের খরচ, ভোট গণনার সঙ্গে সংশ্লিষ্ট লোকবলের খরচ সবই সাশ্রয় হবে। (২) ভোটের ফলাফল হবে নির্ভুল। (৩) নির্বাচনের ফলাফল দ্রুত পাওয়া যাবে। এটি এর সবচেয়ে বড় সুবিধা। (৪) ইভিএম যেহেতু কোন বাতিল ভোট গ্রহণ করে না তাই প্রতিটি নাগরিকের ভোটের মূল্যায়ন হবে। (৫) একই মেশিন পরবর্তী যে কোন নির্বাচনে ব্যবহার করা যাবে। (৬) কেন্দ্র দখল করে ভোটের ফলাফল পাল্টিয়ে ফেলা সম্ভব হবে না।

ইভিএম-এর ইউনিট সমূহ
প্রতিটি বুথের জন্য একটি করে ইভিএম ব্যবহার করতে হয়। প্রতিটি ইভিএম এর দুটি ইউনিট বা অংশ রয়েছে যথাঃ ব্যালট ইউনিট ও কন্ট্রোল ইউনিট। দুটি ইউনিট একটি তারের মাধ্যমে সংযুক্ত থাকে। মেশিনটি সম্পূর্ণ ব্যাটারী চালিত।

১. ব্যালট ইউনিট
ব্যালট ইউনিটটি থাকে বুথের ভেতরে। ব্যালট ইউনিটের উপর প্রার্থীর নাম ও প্রতীক ছাপানো থাকে। প্রতিটি প্রতীকের পাশে রয়েছে একটি করে সুইচ। কোন প্রতীকের পাশের সুইচটা চেপে দিলে তার পাশে একটি ছোট সবুজ বাতি জ্বলে ওঠে ও একবার দীর্ঘ বীপ ধ্বনি শোনা যায়। বাতি জ্বলা ও বীপ ধ্বনি শুনে ভোটার বুঝতে পারবেন যে তার ভোট গৃহীত হয়েছে। অক্ষরজ্ঞানহীন লোকও সহজেই ইভিএম দ্বারা ভোট প্রদান করতে পারবেন।

ভোটার ভোট প্রদানের সাথে সাথে যন্ত্রটি ভোটের তথ্য তার মেমোরিতে নিয়ে নেয়। ইভিএম-এর মেমোরী নূন্যতম ১০ বছর তথ্য অবিকৃতভাবে ধরে রাখে।
২. কন্ট্রোল ইউনিট
কন্ট্রোল ইউনিট থাকে সহকারী প্রিজাইডিং অফিসারের সামনের টেবিলে। এই ইউনিটে “ব্যালট” নামক একটি সুইচ রয়েছে যা চাপলে বুথের মধ্যে রাখা সংযুক্ত ব্যালট ইউনিটটি একটি ভোট নেয়ার জন্য কার্যকর হয়। “ব্যালট” সুইচ চেপে সহকারী প্রিজাইডিং অফিসার ভোটারকে ভোট দিতে বুথে পাঠান। ভোটার ভোট প্রদানের সাথে সাথে ব্যালট ইউনিটটি অকার্যকর হয়ে যায়। সেই অবস্থায় বারবার আরও ভোট দিলেও মেশিন তা গ্রহণ করে না। ভোট দান শেষে ভোটার বুথ থেকে বেরিয়ে গেলে সহকারী প্রিজাইডিং অফিসার কন্ট্রোল ইউনিটের “ব্যালট” সুইচটি চেপে পরবর্তী ভোটারের জন্য ব্যালট ইউনিটটি কার্যকর করতে পারেন। কন্ট্রোল ইউনিটে আরও কয়েকটি সুইচ রয়েছে। সেগুলি সম্পর্কে পরবর্তীতে বলা হয়েছে।

কন্ট্রোল ইউনিটের সামনের দিকে একটি বড় ডিসপ্লে সংযুক্ত রয়েছে যা সকলে দেখতে পারেন। ভোটার সঠিকভাবে ভোট দিতে পারলে ডিসপ্লেটির সংখ্যা এক বেড়ে যায়। এর ফলে সহকারী প্রিজাইডিং অফিসার বা পোলিং এজেন্টরা সহজে বুঝতে পারেন যে ভোটারের ভোটটি মোট ভোটের সঙ্গে যোগ হলো অর্থাৎ ভোটটি গৃহীত হলো।

ব্যালট ইউনিটে প্রার্থীর সংখ্যা
প্রতিটি ব্যালট ইউনিটে ১২ জন প্রার্থীর জন্য ব্যবস্থা থাকে। তবে কোন আসনে প্রার্থীর সংখ্যা ১২-এর বেশী হলে দুইটি কিংবা তিনটি, এমন কি পাঁচটি পর্যন্ত ব্যালট ইউনিট একের সাথে অন্যের সংযোগ দিয়ে সর্বমোট ৬০ জন পর্যন্ত প্রার্থীর ভোট নেয়া সম্ভব। প্রার্থীর সংখ্যা যদি ১২-এর কম হয়, তাহলে অপ্রয়োজনীয় সুইচগুলোকে অকার্যকর করে রাখা হয়। ধরা যাক কোন আসনে ৭ জন প্রার্থী আছেন। সেই ক্ষেত্রে ব্যালট ইউনিটের ১ থেকে ৭ নম্বর পর্যন্ত সুইচ কার্যকর থাকবে বাকী সুইচগুলো অকার্যকর করে রাখা হবে বিধায় কেউ ওগুলোর কোনটায় চাপ দিতেই পারবে না।

ভোট গণনার পদ্ধতি
প্রতিটি বুথের ফলাফল আলাদাভাবে দেখা যায়। ভোট গ্রহণ শেষ হলে প্রথমে সহকারী প্রিজাইডিং অফিসার কন্ট্রোল ইউনিটের “ক্লোজ” সুইচটা চেপে ভোট গ্রহণের সমাপ্তি টানবেন। এই সুইচটা চাপার পর ব্যালট ইউনিটটি আর কার্যকর করা যাবে না। এর পর সহকারী প্রিজাইডিং অফিসার “ফাইনাল রেজাল্ট” সুইচটা চাপলে ব্যালটে প্রথম প্রার্থীর প্রতীকের নাম ও প্রাপ্ত মোট ভোট কন্ট্রোল ইউনিটের ডিসপ্লেতে দেখা যাবে। “ফাইনাল রেজাল্ট” সুইচটি দ্বিতীয়বার চাপলে দ্বিতীয় প্রার্থীর, এভাবে একে একে সব প্রার্থীর প্রাপ্ত মোট ভোট দেখা যাবে। পূর্ব থেকে সরবরাহ করা একটি ফরমে প্রাপ্ত ভোট সংখ্যাগুলো লিখে সহকারী প্রিজাইডিং অফিসার কেন্দ্রের প্রিজাইডিং অফিসারকে দেবেন। প্রতিটি বুথের ফলাফল একীভূত করে প্রিজাইডিং অফিসার অন্য একটি ফরমে তুলে সই-স্বাক্ষর করে রিটার্নিং অফিসারের কাছে তা পাঠানোর ব্যবস্থা নিবেন।

নির্বাচনের প্রকার ভেদে ইভিএম
সংসদ নির্বাচন ছাড়াও ইউনিয়ন পরিষদ, উপজেলা, পৌরসভা কিংবা সিটি করপোরেশন নির্বাচনে ইভিএম ব্যবহার করা সম্ভব।

ইভিএম-এ আগে থেকেই ভোট ঢুকিয়ে রাখা
ভোট শুরুর আগে একটি ইভিএম-এ যে আগে থেকেই কোন ভোট ঢুকিয়ে রাখা হয় নাই তা পরীক্ষা করে নিতে হয়। কন্ট্রোল ইউনিটের “রেজাল্ট” সুইচটি পর পর চাপ দিলে একে একে সকল প্রার্থীর বিপরীতে কত ভোট মজুদ আছে তা ইউনিটটির ডিসপ্লেতে দেখা যায়। প্রতিটি প্রার্থীর প্রাপ্ত ভোটের সংখ্যা শূন্য হলে বুঝতে হবে যে কোন প্রার্থীর নামে পূর্ব থেকে ভোট জমা নাই।

পরীক্ষামূলক বা Demo ভোট
ভোট শুরুর আগে প্রতিটি ইভিএম Demo Mode বা পরীক্ষামূলক মোডে থাকে। সহকারী প্রিজাইডিং অফিসার নির্বাচনের দিন সকালে ভোট শুরুর পূর্বে পোলিং এজেন্টদের উপস্থিতিতে পরীক্ষামূলক ভোট আয়োজন করবেন। পোলিং এজেন্টরা সকলের সামনে ইচ্ছা মতো এক এক করে ভোট দেবেন। কোন প্রার্থীকে কত ভোট দেয়া হলো তা লিখে রাখতে হবে। পরীক্ষামূলক ভোট প্রদান শেষ হলে সহকারী প্রিজাইডিং অফিসার কন্ট্রোল ইউনিটে “ডেমো রেজাল্ট” সুইচ চেপে চেপে একে একে প্রার্থীদের প্রাপ্ত ভোট দেখাবেন। এতে করে মেশিনের কার্যকারিতা প্রমাণিত হবে।

আসল ভোট শুরুর আগে পরীক্ষামূলক ভোট মুছে ফেলা
আসল ভোট শুরু করার আগে পরীক্ষামূলক ভোটগুলো মুছে ফেলতে হয়। কন্ট্রোল ইউনিটে “ক্লিয়ার” নামক একটি সুইচ রয়েছে যেটা চেপে পরীক্ষামূলকভাবে নেয়া সব ভোট মুছে ফেলা যায়। সেটা চেপে সব ভোট মুছে ফেলার পর সত্যি সত্যি তা মোছা হয়েছে কিনা তা “ডেমো রেজাল্ট” সুইচ চেপে পোলিং এজেন্টদের দেখানো হবে।

আসল ভোট শুরু করা
আসল ভোট শুরুর জন্য কন্ট্রোল ইউনিটের “স্টার্ট” সুইচ চাপতে হয়। মেশিনে যদি কোন ভোট জমা থাকে তা হলে “স্টার্ট” সুইচ চাপলেও মেশিন চালু হবে না, আগে “মেমোরী ক্লিয়ার” সুইচ চেপে পরীক্ষামূলকভাবে নেয়া সব ভোট মুছতে হবে, তারপর আসল ভোট “স্টার্ট” করা যাবে। “স্টার্ট” সুইচ চাপার সাথে সাথে “মেমোরী ক্লিয়ার” সুইচটি অকার্যকর হয়ে যায়, এটি আর কখনো কাজ করবে না। তাই আসল ভোট মুছে ফেলার কোনই সুযোগ নেই।

ইলেকট্রিক শক খাওয়ার ভয়
ইভিএম ব্যবহারকালে ইলেকট্রিক শক খাওয়ার কোনই সম্ভাবনা নেই। কারণ এটি চলে ১২ ভোল্টের ব্যাটারীর সাহায্যে। তাই এই মেশিন সম্পূর্ণ নিরাপদ।

ব্যাটারীর চার্জ শেষ হয়ে গেলে বা দুর্বল হয়ে পড়লে
এই ইভিএম-এ এমন ব্যাটারী ব্যবহার করা হয়েছে যা একটানা ১২ ঘন্টা ধরে মেশিনটিকে চালাতে পারে। তাই ভোট গ্রহণকালে মাঝপথে ব্যাটারীর চার্জ শেষ হয়ে যাওয়ার কোন সম্ভাবনা নেই। তারপরও যদি মাঝপথে ব্যাটারী নষ্ট হয়ে যায় তাহলে একটি ভাল ব্যাটারী দিয়ে নষ্টটিকে প্রতিস্থাপন করলেই মেশিনটি ক্রটিহীনভাবে চালু হয়, কোন ভোটই নষ্ট হয় না।

ব্যালট ইউনিট অথবা কন্ট্রোল ইউনিট বিকল হলে
প্রতিটি কেন্দ্রে একটি অতিরিক্ত ইভিএম দেয়া হবে। প্রদত্ত ভোটের হিসাব কন্ট্রোল ইউনিটে সংরক্ষিত থাকে, তাই কোন ব্যালট ইউনিট বিকল হলে ভালো ইউনিট দিয়ে সেটিকে প্রতিস্থাপন করলেই চলবে। কন্ট্রোল ইউনিটও অনুরূপবাবে প্রতিস্থাপন করা যায়; এক্ষেত্রে বিকল কন্ট্রোল ইউনিটে সংগৃহীত ভোট কোনভাবেই নষ্ট হবে না। নতুন কন্ট্রোল ইউনিটের ফলাফলের সাথে বিকল কন্ট্রোল ইউনিটের ফলাফল যোগ করে ভোটের ফলাফল প্রকাশ করা যাবে।

এক সাথে একাধিক সুইচ চাপলে
ভোটার যদি একসাথে দুটি সুইচ চাপেন তাহলে ভোট গৃহীত হবে না এবং ভোটার তিনটি বীপ ধ্বনি শুনতে পাবেন। তার অর্থ হলো ইলেক্ট্রনিক ভোটিং মেশিনে ভোট বাতিল হওয়ার কোন বিষয় নেই। বাস্তবক্ষেত্রে বিগত নির্বাচনগুলোতে দেখা গেছে যে, কয়েকটি আসনে বিজয়ী প্রার্থী আর নিকটতম প্রতিদ্বন্দ্বীর মধ্যে প্রাপ্ত ভোটের ব্যবধানের চেয়ে বাতিল ভোটের সংখ্যা বেশী। অর্থাৎ ভোটগুলো বাতিল না হলে ফলাফল উল্টোও হতে পারতো। ইল্ট্রেনিক ভোটিং মেশিনে এ ধরনের কোন ঘটনা ঘটার সম্ভাবনা নেই।

এক ব্যক্তি একাধিক ভোট প্রদান করতে চাইলে
একজন ভোটার তার পছন্দের প্রার্থীর পাশের সুইচ যতবারই চাপুন না কেন, প্রথমবার যে ভোটটি দিয়েছেন শুধু সেটিই গৃহীত হবে।

সহকারী প্রিজাইডিং অফিসারের সাথে ভোটারের গোপন আঁতাত
একজন ভোটার ভোট প্রদানের সাথে সাথে সহকারী প্রিজাইডিং অফিসার আবারো “ব্যালট” সুইচ চেপে ভোটারকে আরেকটি ভোট প্রদানের সুযোগ করে দিতে চাইতে পারেন। এভাবে সহকারী প্রিজাইডিং অফিসারের সাথে ভোটারের গোপন আঁতাতের মাধ্যমে ভোটার বুথের ভেতরে থাকা অবস্থায় বার বার ব্যালট ইউনিট চালু করে দেয়া প্রতিরোধে দুটো ব্যবস্থা রাখা হয়েছে। প্রথমতঃ ভোটার সুইচ চেপে ভোট প্রদানের পর ১০ থেকে ১২ সেকেন্ডের মধ্যে পোলিং অফিসার চাইলেও ব্যালট ইউনিটটি চালু করতে পারবেন না। একজন ভোটার ভোট দিয়ে বের হওয়ার পর অন্য একজন ভোটার বুথে প্রবেশ করার মধ্যে এই রকম সময় এমনিতেই লেগে যায় বিধায় ইচ্ছাকৃতভাবে এই বিরতি রাখা হয়েছে। দ্বিতীয়তঃ ভোটার ভোট প্রদানের সাথে সাথে কন্ট্রোল ইউনিটের সাথে সংযুক্ত বড় ডিসপ্লেতে ভোটের সংখ্যা এক বেড়ে যাবে। সুতরাং পোলিং এজেন্টরা সহজেই ধরে ফেলতে পারবেন যে, একই ভোটার উপস্থিত থাকা অবস্থায় ব্যালট ইউনিট দ্বিতীয়বার চালু করা হয়েছে কিনা। তাই সহকারী প্রিজাইডিং অফিসার চাইলেও এমন কাজ সহজে করতে পারবেন না।

কন্ট্রোল ইউনিট ব্যবহারকারীর authenticity যাচাইয়ের ব্যবস্থা
প্রতিটি ইভিএম-এর সাথে একটি করে স্মার্ট কার্ড রয়েছে। এই কার্ডটি কন্ট্রোল ইউনিট এর নির্দিষ্ট স্থানে ঢুকিয়ে না রাখলে ইভিএমটি কাজ করবে না। অর্থাৎ নির্বাচন কমিশন কর্তৃক সরবরাহকৃত স্মার্ট কার্ড ছাড়া মেশিন কাজ করবে না। আর নির্বাচন কমিশন শুধুমাত্র অনুমোদিত ব্যক্তিদেরই স্মার্ট কার্ড সরবরাহ করবে।

কেন্দ্র দখল করার বিরুদ্ধে প্রতিরোধমূলক ব্যবস্থা
আমাদের দেশে “কেন্দ্র দখল” এর ঘটনা কখনো কখনো ঘটে থাকে। ইভিএম-এ এর বিরুদ্ধে প্রতিরোধমূলক ব্যবস্থা আছে। প্রথমতঃ এমন পরিস্থিতিতে সহকারী প্রিজাইডিং অফিসার কন্ট্রোল ইউনিটের “ক্লোজ” সুইচটি চেপে দিলেই দখলকারীরা কোন ভোট দিতে পারবে না। তাছাড়া ইভিএম-এর Smart Card সরিয়ে ফেললেও মেশিনটি চালু করা যাবে না। দ্বিতীয়তঃ প্রচলিত পদ্ধতিতে যেখানে কেন্দ্র দখল করে অতি দ্রুত সীল মেরে ব্যালট বাক্স বোঝাই করা যায়, ইভিএম-এর ক্ষেত্রে কাজটি ততটা সহজ নয়। মেশিনের সামনে বসে সুইচ চেপে চেপে ভোট দিতে হয় এবং এভাবে প্রতি মিনিটে ৫টির বেশী ভোট দেয়া যাবে না। এই সব ব্যবস্থাদি কেন্দ্র দখলকারীদের নিরুৎসাহিত করবে।

ইভিএম-এর প্রোগ্রাম
প্রতিটি ইভিএম-এ একটি প্রোগ্রাম থাকে যা নির্বাচনী বিধিমালা অনুসরণ করে কাজের ধাপগুলো সম্পন্ন করে। মেশিনে প্রোগ্রাম ভরার পূর্বে নির্বাচন কমিশন প্রোগ্রামটি পূঙ্খানুপুঙ্খভাবে পরীক্ষা করার জন্য একটি বিশেষজ্ঞ প্যানেল গঠন করবেন। তাঁদের অনুমোদন পেলেই কেবল মেশিনে প্রোগ্রাম ভরা হবে। প্রোগ্রামটি মেশিনে যে চিপের মধ্যে ভরা হবে তা One Time Programmable (OTP) চিপ। একবার প্রোগ্রাম করা হলে সেই চিপটিতে নতুন করে আর প্রোগ্রাম করা যায় না। তাই মাঠ পর্যায়ে প্রোগ্রাম পরিবর্তন করার কোন আশঙ্কা নেই।

সর্বসাধারণকে অবহিত করণের লক্ষ্যে বুকলেট-টিতে ইভিএম ও এ সংক্রান্ত বিষয়সমূহ চিত্রসহ তুলেধরার জন্য বাংলাদেশ নির্বাচন কমিশন কর্তৃপক্ষকে আন্তরিক ধন্যবাদ। নির্বাচন ব্যবস্থায় আইসিটির ব্যবহার কেবল কাজের সুবিধা বা সময় বাঁচানোর জন্য নয় বরং স্বচ্ছতা ও জবাবদিহিতা তৈরি করাও এ প্রযুক্তি ব্যবহারের অন্যতম কারণ। তবে এটাও মনে রাখতে হবে, সুষ্ঠু ও সঠিক বাস্তবায়নের মাধ্যমেই কেবল প্রযুক্তির সুফল পাওয়া সম্ভব। সুতরাং বিষয়টিকে রাজনৈতিক ইস্যু হিসেবে না নিয়ে বরং সুষ্ঠু ও সঠিক বাস্তবায়নের কথা বিবেচনায় এনে প্রয়োজনে এযন্ত্রে জাতীয় পরিচয়পত্রের বারকোড পাঠ করণের ব্যবস্থা কিংবা বায়োমেট্রিক্স ফিচার যোগ করা যেতে পারে। যন্ত্রটি নিয়ে বিতর্ক হওয়া স্বাভাবিক তবে ভোটদান পদ্ধতি ডিজিটাইজড করা নিয়ে বিতর্ক সমীচিন নয়।
[লেখকঃ প্রোগ্রামার, বাস্তবায়ন পরিবীক্ষণ ও মূল্যায়ন বিভাগ (আইএমইডি), পরিকল্পনা মন্ত্রণালয়, ঢাকা। ই-মেইলঃ mithu_cse24@yahoo.com ]
তারিখঃ ১৭/০১/২০১২খ্রিঃ


পোষ্টটি লিখেছেন: মোহাম্মদ মোয়াজ্জেম হোসেন মিঠু
মোহাম্মদ মোয়াজ্জেম হোসেন মিঠু এই ব্লগে 15 টি পোষ্ট লিখেছেন .
জনাব মোহাম্মদ মোয়াজ্জেম হোসেন ১৮ নভেম্বর ঢাকাতে জন্ম গ্রহণ করেন। তাঁর পিতা অব. সরকারি কর্মকর্তা জনাব মোহাম্মদ ইসমাইল হোসেন এবং মাতা মিসেস সালেহা আক্তার একজন গৃহিনী। দুই ভাই ও দুই বোন এর মধ্যে তিনি তৃতীয়। বড় ভাই এম হোসেন টিটু, ব্যবসায়ী। বোন সালমা ইয়াসমিন, গৃহিনী ও ছোট বোন ইয়াসমিন আক্তার মৌসুমী, গৃহিনী। গত ১৮ নভেম্বর ২০১১ খিঃ তারিখে তিনি বিবাহ বন্ধনে আবদ্ধ হন। তাঁর সহধর্মীনি মিসেস সায়মা হোসেন-যুথী, বর্তমানে বিবিএ-তে অধ্যয়নরত। জনাব মোয়াজ্জেম পোড়রা সরকারি প্রাথমিক বিদ্যালয়, মানিকগঞ্জ, শিবপুর সরকারি প্রাথমিক বিদ্যালয়, শিবপুর উচ্চ বিদ্যালয় (পাইলট), শিবপুর সরকারি শহিদ আসাদ কলেজ, শিবপুর, হতে যথাক্রমে প্রাথমিক, মাধ্যমিক ও উচ্চ মাধ্যমিক পাশ করেন। পরবর্তিতে কম্পিউটার বিজ্ঞান বিষয়ে জাতীয় বিশ্ববিদ্যালয় অধিভূক্ত এমআইএসটি ও আইএসটি হতে মেধা তালিকায় স্থানসহ যথাক্রমে অনার্স ও মাস্টার্স ডিগ্রি অর্জন করেন। জনাব মোয়াজ্জেম ছাত্র অবস্থায় সমাজের বিভিন্ন অসঙ্গতি নিয়ে লিখতে শুরু করেন এবং বর্তমানে দেশের বিভিন্ন জাতীয় দৈনিক ও অনলাইন দৈনিকে (দেশি ও বিদেশি) নিয়মিত ভাবে তথ্য-প্রযুক্তি বিষয়ক কলাম লিখছেন। তিনি ২০০৪ খ্রিঃ পরবর্তি বিভিন্ন বেসরকারি (শিক্ষা প্রতিষ্ঠান ও মাল্টি-ন্যাশনাল এনজিও) - সরকারি (মৎস্য অধিদপ্তর ও বাংলাদেশ কম্পিউটার কাউন্সিল) প্রতিষ্ঠানে বিভিন্ন সময়ে কর্মরত ছিলেন। ১৫ মার্চ, ২০১০ খ্রিঃ হতে তিনি বাস্তবায়ন পরিবীক্ষণ ও মূল্যায়ন বিভাগ (আইএমইডি), পরিকল্পনা মন্ত্রণালয় এ প্রোগ্রামার হিসেবে কর্মরত আছেন। তাঁর বর্তমান ঠিকানা নিউ ইস্কাটন, রমনা, ঢাকা। তিনি নরসিংদী জেলার শিবপুর উপজেলার স্থায়ী বাসিন্দা। [তারিখঃ ১৯/০১/২০১২ খ্রিঃ।]
মোহাম্মদ মোয়াজ্জেম হোসেন মিঠু এর সকল পোষ্ট → ব্লগফেসবুক একাউন্ট

</doc>
<doc>



পেপ্যাল সেপ্টেম্বরের মধ্যেই বাংলাদেশে কার্যক্রম শুরু করবে বলে জানিয়েছে বেসিস
জানুয়ারি ৭, ২০১২  মন্তব্য নেই   ৭৫৯ বার পঠিত

ইন্টারনেট ভিত্তিক অর্থ লেনদেন গেটওয়ে পেপ্যাল নিয়ে বাংলাদেশীদের হতাশার দিন শেষ হতে চলেছে। আগামী জুলাই থেকে সেপ্টেম্বর (বছরের তৃতীয় প্রান্তিক) মাসের মধ্যে বাংলাদেশে পেপ্যাল তাদের কার্যক্রম শুরু করবে বলে বাংলাদেশ অ্যাসোসিয়েশন অব সফটওয়্যার এন্ড ইনফরমেশন সার্ভিস বা বেসিস নেতৃবৃন্দকে জানিয়েছেন পেপ্যাল সংশ্লিষ্ঠরা। আজ শনিবার বেসিস সভাপতি মাহবুব জামান প্রিয় টেক-কে দেয়া একান্ত সাক্ষাৎকারে এ কথা বলেন।


প্রিয় টেক-এর সাথে কথা বলছেন বেসিস সভাপতি মাহবুব জামান
তিনি বলেন, পেপ্যাল-এর অভাবে দেশের ফ্রিল্যান্সার এবং আইসিটি খাতের ব্যবসায়ীদের প্রচুর সমস্যার মুখোমুখি হতে হয়। এটি সমাধানে আমরা বেসিসের পক্ষ থেকে জোর প্রচেষ্টা চালিয়ে আসছি প্রথম থেকেই। সম্প্রতি ঢাকায় ই-এশিয়া সম্মেলনে আমরা যে ফ্রিল্যান্সিং সম্মেলন করেছিলাম সেখানেও সাধারণ ফ্রিল্যান্সাররা দেশে পেপ্যাল চালুর জোর দাবী জানান। সম্মেলনে উপস্থিত ইন্টেলের ভাইস প্রেসিডেন্ট জন ডেভিস বিষয়টি বেশ গুরুত্বের সঙ্গে নেন, আমরাও তাঁকে বোঝাই বাংলাদেশে পেপ্যাল-এর প্রয়োজনীয়তার ব্যাপারে। ডেভিস যুক্তরাষ্ট্রে ফিরে গিয়ে পেপ্যাল-এর প্রধান নির্বাহীর সঙ্গে আলোচনায় বাংলাদেশে পেপ্যাল চালুর কথা বলেন। তাঁর কথায়ই আমাদের দেশে কার্যক্রম শুরুর আগ্রহ দেখিয়েছেন পেপ্যাল। এবছরের তৃতীয় প্রান্তিকেই বাংলাদেশে পেপ্যাল তাদের কার্যক্রম শুরু করবে বলে আমাদের জানানো হয়েছে।

বাংলাদেশ ব্যাংক ইতিমধ্যে এ বিষয়ে সম্মতি দিয়েছে। এখানে কার্যক্রম শুরু করতে পেপ্যাল-এর কোন আইনগত ঝামেলা নেই। বাংলাদেশে আসলে নিজেদের ব্যবসায়িক ক্ষতি হবে এমন আশংকা থেকেই এতদিন সেবাটি চালুতে অনাগ্রহ দেখিয়েছিলো প্রতিষ্ঠানটি। তাছাড়া বিদেশে বাংলাদেশ সম্পর্কে নেতিবাচক ইমেজের জন্যও টাকা লেনদেনের এই কোম্পানীটি আগ্রহ প্রকাশ করেনি। মাহবুব জামান মনে করেন, যারা বাংলাদেশের ভাবমূর্তির বিরুদ্ধে প্রচারনা চালিয়েছে, তারা দেশের সাংঘাতিক রকমের একটি ক্ষতি সাধন করেছে।

তথ্যপ্রযুক্তিক্ষেত্রের সংশ্লিষ্ঠরা জানিয়েছেন, আন্তর্জাতিক এই পেমেন্ট গেটওয়ে বাংলাদেশে বৈধতা পেলে আরো বেশি বৈদেশিক মুদ্রা অর্জিত হবে। বর্তমানে ফ্রিল্যান্সিংয়ের মাধ্যমে দেশে প্রতি বছর বিপুল পরিমাণে বৈদেশিক মুদ্রা এলেও তা রেমিট্যান্স হিসেবে গণ্য হচ্ছে না। অবৈধ উপায়ে এগুলো দেশে প্রবেশ করছে। আমাদের দেশের তরুন প্রজন্মের ছেলেমেয়েরা এতো কষ্ট করে যে বৈদেশিক অর্থ উপার্জন করছেন, সেটা কেবলমাত্র সিস্টেমের কারণে “কালো টাকা”য় পরিনত হয়ে যাচ্ছে, যা উপার্জনকারীর জন্য মোটেও সুখকর বিষয় নয়। এই ব্যবস্থার ফলে, আমাদের তরুন প্রজন্ম সেই অভিশাপ থেকে মুক্তি পাবে।

মূল খবর: টেকপ্রিয়.কম


পোষ্টটি লিখেছেন: টেকপৃথিবী

</doc>
<doc>
আন্তর্জাতিক গণমাধ্যমে বাংলাদেশী প্রভাষকের ফেসবুক স্ট্যাটাস সংক্রান্ত শাস্তির খবর
জানুয়ারি ৫, ২০১২  মন্তব্য নেই   ১৯৯ বার পঠিত

ফেসবুকে প্রধানমন্ত্রীর ‘মৃত্যু কামনা’ করে স্ট্যাটাস দেয়ার জের ধরে হাইকোর্ট কর্তৃক একজন বিশ্ববিদ্যালয় শিক্ষককে ছয় মাসের কারাদন্ড দেয়ার সংবাদটি আন্তর্জাতিক গণমাধ্যমগুলোতে ব্যাপক আলোচিত হয়েছে। বুধবার জাহাঙ্গীরনগর বিশ্ববিদ্যালয়ের শিক্ষক মুহাম্মদ রুহুল আমীন খন্দকারকে এ শাস্তির ঘোষনা দেন হাইকোর্ট, এরপরই আন্তর্জাতিক গণমাধ্যমগুলোতে অনেক ফলাও করে প্রচার হয় সংবাদটি।



বিচারপতি এএইচএম শামসুদ্দিন চৌধুরী ও বিচারপতি জাহাঙ্গীর হোসেনের হাইকোর্ট বেঞ্চ বুধবার এই রায় দেন। এর পরপরই আন্তর্জাতিক গণমাধ্যম বিবিসি বাংলাদেশী ম্যান গিভেন জেল টার্ম ফর প্রাইম মিনিস্টার হাসিনা ফেসবুক পোস্ট‘ শিরোনামে সংবাদ প্রকাশ করে। বিবিসির প্রতিবেদনে বলা হয়, ফেসবুকে প্রধানমন্ত্রী শেখ হাসিনা বিষয়ে ফেসবুক স্ট্যাটাস প্রকাশ করায় একজন বাংলাদেশী বিশ্ববিদ্যালয় শিক্ষককে ছয় মাসের জেল দেয়া হয়েছে।



একই সময়ে এএফপি ‘বাংলাদেশী গেটস জেল টার্ম ওভার ফেসবুক স্ট্যাটাস’ শিরোনামে একটি সংবাদ প্রকাশ করে। এ সংবাদেও একই ধরণের তথ্য দিয়েছে আন্তর্জাতিক এ প্রভাবশালী গণমাধ্যমটি। এছাড়াও ফ্রান্স টোয়েন্টিফোর, ভারতের জিনিউজ, সিএনএন, ওয়াশিংটনপোস্ট, থাই ইন্ডিয়ান, কেটিটিভি নিউজ, যুক্তরাষ্ট্রের আইবি টাইমস, জিমগার্ডিয়ান, গ্লোবালপোস্ট এবং পাকিস্তানের ট্রিবিউন পত্রিকা সহ প্রায় সব আন্তর্জাতিক গণমাধ্যমে সংবাদটি প্রকাশ হয়। এছাড়া সামাজিক যোগাযোগ এবং ব্লগিং সাইটগুলোতে বিষয়টি নিয়ে ব্যাপক সমালোচনা দেখা গেছে।

উল্লেখ্য, গত ১৩ আগস্ট মানিকগঞ্জে সড়ক দুর্ঘটনায় চলচ্চিত্রকার তারেক মাসুদ ও এটিএন নিউজের প্রধান সম্পাদক মিশুক মুনীরসহ পাঁচ জনের মৃত্যুর পর ফেইসবুকে এক স্ট্যাটাস আপডেটে প্রধানমন্ত্রী শেখ হাসিনার ‘মৃত্যু কামনা’ করেন রুহুল।

১৩ অগাস্ট সন্ধ্যা ৭টা ৪০ মিনিটে ফেসবুক ওয়ালে পোস্ট করা একটি স্ট্যাটাসে লেখা ছিল, ‘পরীক্ষা ছাড়া ড্রাইভিং লাইসেন্স দেয়ার ফল তারেক ও মিশুক মুনীরসহ নিহত ৫: সবাই মরে, হাসিনা মরে না কেন?’ পরদিন ভোর ৪টা ৫৯ মিনিটে দেওয়া আরেক স্ট্যাটাসে লেখা ছিল, ‘পরীক্ষা ছাড়া ড্রাইভিং লাইসেন্স! কোনো সভ্য সমাজে কি চিন্তা করা যায়? পুরো পৃথিবী যেখানে ড্রাইভিং লাইসেন্স দেওয়ার প্রক্রিয়া কঠিন করছে, সেখানে হাসিনা সরকার পরীক্ষা ছাড়া ড্রাইভিং লাইসেন্স দিচ্ছে !!!’

ওই স্ট্যাটাস নিয়ে ১৮ আগস্ট একটি জাতীয় দৈনিকে ‘জাবির জামায়াতপন্থী শিক্ষকের ঔদ্ধত্য’ শিরোনামে সংবাদ প্রকাশিত হয়। এ সংবাদ আদালতের নজরে নেওয়ার পর আদালত স্বপ্রণোদিত হয়ে হুকুম জারি করে। হুকুমে ঐ শিক্ষকের বিরুদ্ধে ফৌজদারি আইনে কেন ব্যবস্থা নেওয়ার নির্দেশ দেওয়া হবে না, তা জানতে চাওয়া হয়।

মূল খবর: টেকপ্রিয়.কম


পোষ্টটি লিখেছেন: টেকপৃথিবী

</doc>
<doc>
গুগল ডুডল ক্যাম্পেইনঃ নির্বাচিত চূড়ান্ত লোগো, এবং আমাদের প্রোপোজাল লেটার!
জানুয়ারি ৩, ২০১২  মন্তব্য নেই   ১,৫৪০ বার পঠিত

দীর্ঘ পথ পাড়ি দিয়ে আজ আমাদের ক্যাম্পেইন প্রায় শেষের পথে। আনুষ্ঠানিক ক্যাম্পেইন ঘোষণা করে গত মাসের ১৭ তারিখ কাজ শুরু করেও এতো দ্রুত শেষ করারটা অনেক চাপ ছিল আমাদের সবার জন্য। তথ্য সংগ্রহ, লোগো নির্বাচন সহ আরও অনেক কিছুই ছিল ক্যাম্পেইনের কার্যক্রম। সেসব কথা হয়তো আপনারা অনেকেই জানেন, তাই নতুন করে বলর প্রয়োজন নেই।

ডুডল ক্যাম্পেইনের আজকেই শেষ পোষ্ট! তাই আজকে দুটি চূড়ান্ত বিষয় আপনাদের সামনে উপস্থাপন করছি-

নির্বাচিত লোগোঃ

গুগল ডুডল “বাংলাদেশ”- লোগো ডিজাইন প্রতিযোগীতা! এই পোস্টের মাধ্যমে ডুডল লোগো ডিজাইন প্রতিযোগীতা শুরু হয় এবং এই প্রতিযোগীতায় আমাদের ফেইসবুক পেজে অনেক প্রতিযোগী অসম্ভব সুন্দর সব লোগো আপলোড করেন। সেসব লোগো আমরা একটি এ্যালবামে আপলোড করে সকলের কাছ থেকে ভোট আহবান করি, এই আহবানে আমরা সকলের কাছ থেকে ব্যাপক সাড়া পাই। আপনারা যার যার পছন্দ মত লোগোকে ভোট দিয়েছেন। তবে, “লাইক” এর মাধ্যমে সবচেয়ে যে লোগোটি ভোট পেয়েছে সেটিকেই আমরা গুগল প্রোপোজাল লেটার এর সাথে পাঠাবো। এই পোস্ট লেখা পর্যন্ত ১৬৯ ভোট পেয়ে তানজিল ইসলামের লোগোটি সবচেয়ে এগিয়ে আছে। লোগোটির লিংকঃ http://pskurl.com/0e লোগোটি নির্বাচিত হওয়ায় তানজিল ইসলামকে আমাদের সকলের পক্ষ থেকে অভিনন্দন।

</doc>
<doc>

ডুল্যান্সারের কাজের বিবরন!
জানুয়ারি ১, ২০১২  মন্তব্য নেই   ৭১৭ বার পঠিত

ভুমিকা: ডুল্যান্সার বর্তমানে  প্রযুক্তি প্রিয় বাংলাদেশীদের কাছে একটা বড় আকারের আলোচনার বিষয় হয়ে দাড়িয়েছে, কিন্তু অনেকেই জানে না যে এরা কিভাবে কাজ করায় এবং টাকা দেয়, অনেক বস পাবলিক হয়তো ভাবছেন যে এরা হয়তো গুগলের এ্যাড এ ক্লিক করিয়ে পয়সা দেয়। আমি আজ এই বিষয়টা যতটুকু জানি তা আপনাদের কে জানাবো, ভুল থাকলে ক্ষমা করবেন!

ফাউ কিছু বয়ান:
আমি কিছুদিন আগে একটি কম্পিউটারে+স্টুডিও দোকানে গিয়ে উক্ত দোকানের মালিকের সাথে কথা বলতে বলতে একজন বলে উঠলো , ভাই, আপনি নাকি ফ্রিল্যান্সিং করেন, আমি বল্লাম যে মাঝে মাঝে করি. সেই ছেলে বল্ল ভাই, আমিও ফ্রিল্যান্সিং করি, তা আপনি ডুল্যান্সারে কবে জয়েন করেছেন?
আমি তো টাশকি খাইয়া কইলাম যে ভাই, আমি ওডেস্কে কাজ করি।
এই রকম অনেক ডুল্যান্সার এর সদস্য আমাকে অনেক জায়গায় এমন কথা বলেছে, কিছুদিন আগে আমার বিশ্ববিদ্যালয়ের এক ছোট ভাই তো ফ্রিল্যান্সারেদের নামে অনেক বাজে কথা বল্ল, বললো যে যারা ওডেস্কে কাজ করে তারা নিজেদেরকে অনেক বড় ভাবে,, আমরাও এগিয়ে যাচ্ছি, কিছুদিনের মধ্যেই আমরা ওদের থেকেও বেশী বড়লোক হয়ে যাব, উক্ত কথা শুনে আমার কিছু ক্লাসমেট রেগে গিয়ে ওকে মারতে চেয়েছিল, কিন্তু আমি নিষেধ করলাম। যাইহোক অনেকেই জানেনে না ওদের আয়ের আসল উপায়।  আমি এই আর্টিকেলের মাধ্যমে শুধু এই কথাটায় জানাতে চাচ্ছি যে ডুল্যান্সারে যারা কাজ করেন, তারা প্রকৃত পক্ষে কোন কাজই করে না। এবং তারা সবাই একটা বড় বিপদে আছেন, শিঘ্রই তারা সবাই ধরা খাবে!

মূল কথা/আয়ের পদ্ধতি:
এরা(ডুল্যান্সারে যারা কাজ করে) আসলে পাবলিকের এ্যাড(যেমন গুগল এ্যাড) এ ক্লিক করে না. আমিও আগে ভেবেছিলাম হয়তো এরা গুগল এর এ্যাডে ক্লিক করে। কিন্তু পরে একজন সদস্যের কাছ থেকে জানতে পারলাম যে ,এদের নিজস্ব একটা ক্লিক এপ্লিকেশন আছে, সেখানে বিভিন্ন লিংক আসে, ৩০-৬০ সেকেন্ড পরপর, তার পর সঠিক উত্তরে ক্লিক মারতে হয়।
যেমন: আপনি পেজ রিফ্রেশ করার পর একটা লিংক পেলেন, ৪৫সেকেন্ড পর একটা মাল্টিপল প্রশ্ন আসবে: সঠিক উত্তরে ক্লিক করলেন, পাবেন ০.০১ডলার। এভাবে ১০০টা করে প্রতিদিন ক্লিক মারতে হবে।
আসলে এটার মালিক বানিয়েছে এই জন্য যে পাবলিকের কাছ থেকে টাকা মারবে, তাই, যেমন প্রথমে যে জয়েন করলো ৭০০০টাকা দিয়ে সে একমাসের মধ্যে আরও ৫ জনকে জয়েন করাবে, ফলে কম্পানি পাবে ৩৫০০০টাকা, কিন্তু উক্ত একজনকে এক মাসে দিবে মাত্র 2100+(700×5)=5600টাকা, এখান থেকে কম্পানি লাভ করলো ১ মাসে ২৯৫০০টাকা।
এই ভাবে MLM পদ্ধতি ব্যবহার করে জনগনের কাছ থেকে টাকা আয় করছে এই প্রতিষ্ঠান,
প্রকৃত ভাবে যে কাজ এরা করায়, সেখান থেকে কোন আয় ই আসে না, কিন্তু ওদের মূল উপার্জনের পথ হলো MLM পদ্ধতি ব্যবহার করে পাবলিক জয়েন করিয়ে টাকা আয়।
এই ধরনের কোম্পানিতে যারা প্রথম দিকে জয়েন করে,তারা বেশ লাভবান হয়, কিন্তু যারা দেরিতে জয়েন করে তারা ধরা খায়। যেহেতু এরা MLM পদ্ধতি ব্যবহার করছে, সেহেতেু এদের সদস্য সংখ্যা বৃদ্ধির হার দিনে দিনে বৃদ্ধি পায়। ফলে দেখা যায় যে প্রায় ৮০% সদস্যই এখান থেকে ঠকে যায়, এবং ধরা খায়, বাকি যারা ২০% লাভ পেয়েছে, তাদের ও প্রায় ১০% পাবলিকের হাতে মার খায়। অথ্যাৎ এই ১০% পাবলিক কে নতুন জয়েনকৃত পাবলিক গন মার দিবে তাদেরএই চিটারী কাজের জন্য।
কিন্তু কম্পানি তো হাওয়া হয়ে যায়। ফলে বেশী মুনাফা অর্জন করে এই কম্পানির মালিক!

উপসংহার: যারা ডুল্যান্সার করছেন, একবার ভেবে দেখবেন, যদি সত্যিই আপনারা ওই শেষের ১০% পাবলিকের ভিতরে পড়ে যান, তাহলে কিন্তু খবর আছে!

</doc>
<doc>
বান্ধবীর ফেইসবুক পোস্টের কারণে শ্রীঘরে!
ডিসেম্বর ৩০, ২০১১  মন্তব্য নেই   ৯৬ বার পঠিত

হীরার আংটিসহ একটি ফেইসবুক পোস্টের কারণে জেলে যেতে হয়েছে ২৫ বছর বয়সী মার্কিন নাগরিক রায়ান জার্ভিসকে। জার্ভিস তার বান্ধবীকে হীরার আংটি দিয়েছিলেন। তবে, তিনি এটি না কিনে চুরি করেছিলেন গয়নার দোকান থেকে। খবর প্রেস ট্রাস্ট অফ ইন্ডিয়া-এর। জার্ভিস-এর বান্ধবী সদ্য পাওয়া হীরার আংটির ছবিসহ কোথা থেকে সেটি পেয়েছেন তা নিয়ে ফেইসবুকে স্ট্যাটাস দেন। এদিকে, পুলিশ ফেইসবুকে আংটি দেখেই বমাল গ্রেপ্তার করে জার্ভিসকে। ৩২০০ মার্কিন ডলার মূল্যের হীরার এ আংটি চুরির অভিযোগ আনা হয়েছে জার্ভিস-এর বিরুদ্ধে। পুলিশ বলছে, জার্ভিস তার বান্ধবীকে চুরি করা হীরার আংটি দিয়েই বিয়ের প্রস্তাব করেছিলেন। কিন্তু তার বান্ধবী সে আংটির ছবিসহ ফেইসবুকে স্ট্যাটাস দিলেই পুলিশ জার্ভিসকে শনাক্ত করে। জানা গেছে, পুলিশ ঘটনাস্থলে পৌঁছানোর সময়ও জার্ভিসের বান্ধবীর হাতে আংটি পরা ছিলো। তবে, চুরির বিষয়টি সে জানতো না বলে তার বিরুদ্ধে কোনো অভিযোগ আনা হয়নি। বিডিনিউজটোয়েন্টিফোরডটকম/এমএইচ/এইচবি/ডিসেম্বর ২৯/১১

</doc>
<doc>

অ্যাপোলো মিশন – কিছু অজানা তথ্য
নভেম্বর ৭, ২০১১  ১টি মন্তব্য   ২৭৯ বার পঠিত

মানব সভ্যতার সব থেকে রমাঞ্ছকর ও শরীর হিম করার মতো একটা ছোট্ট মন্তব……  “একজন মানুষ এর জন্য ছোট্ট একটি পদক্ষেপ কিন্তু মানব জাতির জন্য অনেক বড় পাওয়া”- এভাবেই ২০ জুলাই, ১৯৬৯ চাঁদে পা রাখা প্রথম মানুষটি পৃথিবীবাসী-কে জানিয়েছিল তার অভিজ্ঞতা। মানুষটি আর কেউ না, হ্যাঁ ঠিক ধরেছেন নীল আরমষ্ট্রং। পৃথিবীবাসী মানে আমরা অনেক অবাক হয়েছিলাম। অবশ্য আমার সৌভাগ্য হয়নি, আমি তখন পৃথিবীর আলো দেখিনি। কিন্তু যাদের এই সৌভাগ্য হয়েছিল তাদের মধ্যে অনেকে আছেন সন্দেহবাদী। তারা দাবি করেন সেই দিন যা হয়েছিলো তা ছিলও মানব সভ্যতার সব থেকে বড় মিথ্যা। সব থেকে মজার বিষয় হলও আমেরিকার ২০% মানুষ বিশ্বাস করে আমরা কখনও চাঁদে যাইনি।

বিল কেইসিং যিনি ছিলেন অ্যাপোলো রকেট ডিজাইন করা কম্পানি রকেটডাইন-এর একজন ইঞ্জিনিয়ার ও পর্যবেক্ষক। তার লেখা একটি বই “উই নেভার ওয়েন্ট টু দি মুন”। বইটি প্রকাশ হয়েছিল  ১৯৭৪ সনে। এই বইয়ে তিনি দাবি করেন অ্যাপোলো মিশন ছিল শুধু বড় একটা মিথ্যা। এই মিশন এর সম্পূর্ণটাই ছিল ধোঁকাবাজি, যাকে আমরা বলতে পারি আইওয়াস। তিনি এই বইয়ে অনেক প্রমান উপস্থাপন করেন যা সত্যি অ্যাপোলো মিশনকে প্রশ্ন বিদ্ধ করে।

শুধু বিল কেইসিং নন, ব্রাইয়ান ওলেরি-ও অ্যাপোলো মিশনকে ১০০% সত্য মানতে নারায । ষাট এর দশকে তিনি নাসাতে কর্মরতো ছিলেন একজন মহাকাশচারী এবং অ্যাপোলো মিশন এর বৈজ্ঞানিক পরামর্শদাতা হিসাবে। তিনি বলেন “ আমি শত ভাগ নিশ্চিত ভাবে বলতে পারছি না যে সত্যিই তারা চাঁদে গিয়েছিলো কিনা?”

তাহলে আমরা যা জানি সবই ভুল!!! উত্তর জানতে আমরা ফিরে যাই ৪০ বছর আগে যখন আমেরিকা এবং সোভিয়েত ইউনিয়ন পৃথিবীতে একক আধিপত্য বিস্তার করতে চাচ্ছিল। দুই দেশের মধ্যে একটা শীতল যুদ্ধ চলছিলো। আর সেই যুদ্ধ জিততে চাচ্ছিলো দুই দেশই। তখন এমন একটা পরিস্থিতি সৃষ্টি হয়েছিলো, যে দেশ মহাকাশে আগে আধিপত্য বিস্তার করতে পারবে সেই এই শীতল যুদ্ধে জয়ী হবে। ৪র্থ অক্টোবর, ১৯৫৭ সোভিয়েত ইউনিয়ন পৃথিবীর প্রথম স্যাটেলাইট “স্পুটনিক” মহাকাশে পাঠায় যা আমেরিকাকে আতঙ্কিত করেছিলো। কারন মহাকাশ দৌড়ে সোভিয়েত ইউনিয়ন আমেরিকা-এর আগে চলে গেছিলো। যা আমেরিকা কিছুতেই মেনে নিতে পারেনি। কিন্তু আমেরিকা-এর মহাকাশ গবেষণা তখন অনেক সমস্যার মধ্য দিয়ে যাচ্ছিলো এমনকি তাদের অনেকগুলো মহাকাশযান মাটি থেকে ওড়ার আগেই ধ্বংস হয়ে যায়। আমেরিকা ধারনা করছিলো সোভিয়েত ইউনিয়ন এর চূড়ান্ত লক্ষ্য হল চাঁদে মিশাইল বেস বানানো। বিল কেইসিং এর মতে মানুষের চাঁদে যাওয়া এবং নিরাপদে পৃথিবীতে ফিরে আসার সম্ভাবনা .০০১৭%। কারন ষাট এর দশক এর প্রযুক্তি। যা বস্তুতো পক্ষে মানুষের চাঁদে যাওয়াকে প্রশ্নবিদ্ধ করে।

যদি অ্যাপোলো মিশন মিথ্যা হয় তাহলে কিভাবে আমেরিকা এত বড় মিথ্যা পৃথিবীতে প্রতিষ্ঠা করলো???? বিল কেইসিং আরও বলেন, “অ্যাপোলো মাহাকাশযান গুলো সত্যি মহাকাশে গিয়েছিল কিন্তু চাঁদে মানুষ পাঠানো হয়নি। অ্যাপোলো ১১ মহাকাশযানটি ৮ দিন পৃথিবীর কক্ষপথে ঘুরেছিল মাত্র। আর টিভিতে পূর্বে ধারণ করা মহাকাশচারীদের ভিডিও ও ছবি দেখানো হয়েছিলো। ৮ম দিনে মহাকাশযান থেকে মূল যানটি আলাদা হয়ে পৃথিবীতে ফিরে আসে।”

অনেকে মজা করে বলেন অ্যাপোলো মিশন পৃথিবীর সবথেকে বিগ বাজেটের মুভি। ১৯৭৮ সনে একটা মুভি “কেপ্রিকন ১” মুক্তি পায়, সেই মুভিতে দেখানো দৃশ চাঁদ থেকে মহাকাশচারীদের পাঠানো ভিডিও এর সাথে একদম মিলে যায়। ছবি এর প্রযোজক পল ল্যাযারুস-এর মতে, নাসার ৪০ বিলিয়ন বাজেটের প্রোগ্রাম অ্যাপোলো মিশন-এ যে ভিডিও দেখিয়েছে তা তারা মাত্র ৪ মিলিয়ন বাজেট নিয়ে করে দেখিয়েছেন এবং তা তারা করেছেন একটা টিভি ষ্টিডিও-তে। তিনি মনে করেন ষাট এর দশকে সেটা করার মতো প্রযুক্তি তখন আমাদের ছিল।

বিল কেইসিং এর মতে নাসার অ্যাপোলো মিশন এর চিত্রায়ন করা হয়েছিল আমেরিকা এর একটি মরুভুমিতে যা “এরিয়া ৫১” নামে পরিচিত। এরিয়া ৫১ হল আমেরিকা এর একটি খুবই গোপনীয় মিলিটারি বেস। যেখানে সাধারন মানুষের প্রবেশ নিষেধ। রাশিয়াএর স্পাই স্যাটেলাইট থেকে এরিয়া ৫১ এর তোলা ছবিতে দেখা যায় সেখানে মুভি সেট রয়েছে এবং কিছু যায়গা চাঁদের পৃষ্ঠের মতো দেখতে। নিচে কিছু ফটো দেওয়া হল।


উপরের ছবির বাম পাশের ছবিটা চাঁদের, তোলা হয়েছিলো অ্যাপোলো ১০ থেকে। আর ডান পাশের ছবিটা হল এরিয়া ৫১ এর। যা তোলা হয়েছিলো স্যাটেলাইট থেকে। কিন্তু মজার বিষয় হল কোন কারনে দুটি ছবিতে আশ্চর্য রকম মিল খুজে পাওয়া যায়। তিনি আরও বলেন এই কারনে এরিয়া ৫১ এত সুরক্ষিত। তিনি মনে করেন চাঁদে যাওয়ার শুটিং স্পট এখনও সেখানে আছে।


এটা এরিয়া ৫১ এর যা স্যাটেলাইট থেকে তোলা। অনেকে মনে করেন গোল চিহ্নিত জায়গাটা আসলে একটা মুভি সেট। যেখানে অ্যাপোলো মিশন গুলোর জন্য ভিডিও তৈরি করা হয়।
 

উপরের ছবিটিও এরিয়া ৫১ এর যা গুগল আর্থ থেকে নেওয়া। ছবিটা দেখতে চাঁদ পৃষ্ঠের মত।

ব্লাষ্ট ক্রিয়েটর ও ইঞ্জিন নয়েজঃ

রকেট ইঞ্জিন এর শব্দের মাত্রা ১৪০-১৫০ ডেসিবল।  এক কথায় রকেট ইঞ্জিন অনেক উচ্চ মাত্রার শব্দ উৎপন্ন করে। কিন্তু লুনার মডিউল এর চাঁদে অবতরণের নাসার অফিসিয়াল ভিডিওতে কোন ইঞ্জিন নয়েজ ছিলও না। ভিডিওতে দেখা যায় মহাকাশচারীদের কথা স্পষ্ট শোনা যাচ্ছে, যেখানে ইঞ্জিনের কোন আওয়াজ নেই। বিল কেইসিং অ্যাপোলো মিশন এর ছবিগুলো পরীক্ষা করে দেখেন কিন্তু লুনার মডিউলে কোন ব্লাষ্ট ক্রিয়েটর দেখতে পাননি। প্রতিটি রকেটের পিছনে ব্লাষ্ট ক্রিয়েটর থাকে। যা দিয়ে রকেট-এর পিছন দিকে উচ্চ মাত্রায়ের চাপ সৃষ্টি করা হয়। যা রকেটকে প্রচণ্ড গতিতে উপরের দিকে যেতে সাহায্য করে। নিচে একটা ছবি দেওয়া হলও।

লুনার মডিউল-এর চাঁদ থেকে মূলযানে ফিরে যাওয়ার যে ভিডিও দেখানো হয় তাতে লুনার মডিউল এর পিছনে নজল থেকে কোন আগুনের ফুলকি বের হতে দেখা যায়নি। এটা প্রমান করে লুনার মডিউলে কোন ব্লাষ্ট ক্রিয়েটর ছিল না। যা বিস্ময়কর একটা ব্যাপার, যা অবাস্তব। নিচে রকেট এর উত্থান কালের একটা ছবি দিলাম।


পায়ের চিহ্ন ও চাঁদের ধুলাঃ

আগেই বলা হয়েছে যে রকেট এর পিছন দিয়ে অতি উচ্চ চাপের জ্বালানি বের হয়। যা চাঁদে অবতরণ কালে চাঁদের পাউডার এর মতো বালিকে উড়িয়ে নিয়ে যাবে। কিন্তু বিল কেইসিং জানান যদি লুনার মডিউল সত্যি চাঁদে অবতরন করে তাহলে লুনার মডিউলের ফুট প্যাডে অবশ্যই ধুলা বালি থাকবে। কিন্তু লুনার মডিউলের ফুট প্যাডে কোন ধুলাবালি দেখা জায়নি। যে পরিমান চাপ একটি শক্তিশালী রকেট ইঞ্জিন এর পিছন দিয়ে বের হয় তা চাঁদের ধুলাবালিকে উড়িয়ে দিবে। কিন্তু কেন কোন ধুলাবালি ফুট প্যাডে ছিল না??? নিচের ছবিটা খেয়াল করুন।
 

ছবিটা লুনার মডিউলের চাঁদে অবতরণের পর তোলা।

রকেট ইঞ্জিন অনেক শক্তিশালী হয়। চাঁদে অবতরণ করার সময় এবং উত্থান কালে যে পরিমান চাপ রকেট দিবে তা চাঁদ এর ধুলাবালি উড়িয়ে দিবে। সুতরাং লুনার ল্যান্ডার এর আশেপাশে কোন ধারনের পদচিহ্ন থাকার কথা না। কিন্তু দেখতে পাই লুনার মডিউল চাঁদ থেকে ফিরে আসার পরও চাঁদে রেখে আশা ক্যামেরা থেকে পাঠানো ছবিতে লুনার ল্যান্ডার এর আশেপাশে অনেক পায়ের চিহ্ন। নিচের ছবিটি দেখুন।


চাঁদ ও পৃথিবীর মহাকর্ষ শক্তিঃ

চাঁদের মহাকর্ষ শক্তি পৃথিবীর ৬ ভাগের ১ ভাগ। তাই আমরা চাঁদের পৃষ্ঠে মহাকাশচারীদের যে ভিডিও দেখতে পাই তা আমাদের কাছে মনে হবে একটু ধীরে নড়ছে। ডেভিড পারসি (রয়্যাল ফটোগ্রাফিক স্যোসাইটি এর একজন পুরুস্কার বিজিত ফটোগ্রাফার ) বিশ্লেষণ করে দেখেন যে যদি অ্যাপোলো মিশন এর ভিডিও স্পীড দিগুণ করা হয় তা হলে তা পৃথিবীতে চিত্রিত বলে মনে হবে। এমনকি লুনার রোঁভার (চাঁদে যে গাড়ি মহাকাশচারীরা ব্যবহার করেছেন)-কে মনে হবে পৃথিবীর কোন মরুভূমিতে চলছে।

উড়ন্ত পতাকাঃ

চাঁদে কোন বাতাস নেই। কিন্তু ভিডিও-তে অ্যামেরিকান পতাকা উড়তে দেখা যায়। যা কোন ভাবেই সম্ভব নয়। পুরো চন্দ্রাভিযান পৃথিবীতে শুটিং করা এই ধারনার পিছনে এটা একটি বড় কারন।


স্টিল ফটোগ্রাফি ও একাধিক আলোর উৎসঃ

অ্যাপোলো মিশন-এ মহাকাশচারীদের বিশেষ পোশাক ছিল অনেক ভারী ও মোটা। এই পোশাকে চলাফেরা করা খুবই কষ্টকর। তাদের যে ক্যামেরা দেওয়া হয় তা তাদের বুকে লাগানো থাকত। অনেকে বলেন এই ভারী পোশাকে তাদের বুকে লাগানো ক্যামেরা নিয়ন্ত্রণ করা খুবই কষ্টসাদ্ধ ছিল। ছবি তোলার সময়ে তাদের শরীর ঘুরিয়ে ঘুরিয়ে ছবি তুলতে হতো। এই পোশাক পরা অবস্থায় তারা তাদের বুকে লাগানো ক্যামেরা দেখতে পেতো না। কারন তারা তাদের মাথা ঘুরাতে ও উপর নিচে করতে পারত না। সুতরাং ক্যামেরার ভিউ ফাইনডার দেখতে পেতো না। কিন্তু মজার ব্যাপার হল চাঁদে তোলা সব ছবি অত্যন্ত নিখুঁত ও পরিষ্কার, যা স্বন্দেহের কারন। তথ্য গুলো দিয়েছেন অ্যাপোলো মহাকাশচারীদের জন্য ক্যামেরা-এর নকশাকারী জন লুন্ডবার্গ।

বিল কেইসিং আর একটি গুরুত্বপূর্ণ বিষয় তুলে ধরেন। তা হলও একাধিক আলোর উৎস। চাঁদে মহাকাশচারীদের আলোর উৎস ছিলও শুধু মাত্র সূর্য। সুতরাং চাঁদে ছবি তুললে বস্তুর ছায়া হবে সমান্তরাল। কিন্তু ছবি গুলো বিশ্লেষণ করলে দেখা যায় ছায়া গুলো একে অপরকে ছেদ করে, মানে সমান্তরাল নয়। যা একাধিক আলোর উৎসকে ইঙ্গিত করে। তিনি বলেন এই সব ছবি পৃথিবীতে তোলা, চাঁদে নয়।



ক্রসহেয়ারঃ

অ্যাপোলো মিশনে যে ক্যামেরা ব্যবহার করা হয়েছিলো তার লেন্সে ক্রসহেয়ার স্থায়ী ভাবে লাগানো। তাই ওই ক্যামেরা দিয়া ছবি তুললে ছবির উপর ক্রসহেয়ার থাকবে। কিন্তু অ্যাপোলো মিশন এর অনেক ছবিতে দেখা যায় ক্রসহেয়ার এর কিছু অংশ অবজেক্টে ঢেকে রেখেছে। যা প্রমান কারে ছবিগুলো এডিট করা।


উপরের ছবিগুলো তাহলে কি প্রমান করে? আমরা চাঁদে যাইনি কখনও???? সবই কি তাহল নাসা এর কারসাজি মহাকাশ লড়াইয়ে সোভিয়েত ইউনিয়ন থেকে এগিয়ে থাকতে???

বিজ্ঞানী রলফ রেনে এর মতে মহাকাশের রেডিয়েশন থেকে বাঁচতে হলে অ্যাপোলো মহাকাশযান এর যে পরিমাণ পুরু দেয়াল থাকা দরকার ছিল তা ছিল না। এছাড়া মহাকাশচারীদের পোশাকও ছিলনা রেডিয়েশন ঠেকানোর জন্য যথেষ্ট। আর পৃথিবীর বাহিরের এই সব ভয়ঙ্কর রেডিয়েশন মানুষের অনেক ক্ষতি করে যেমন ক্যান্সার সৃষ্টি করে,চামড়া পুড়ে যাওয়া,চুল ঝরে যাওয়া ইত্যাদি। এমন কি মৃত্যুও হতে পারে। কিন্তু আজ পর্যন্ত কোন অ্যাপোলো মহাকাশচারীর কোন রকম শারীরিক সমস্যা দেখা দেয়নি, যা মহাজাগতিক রেডিয়েশন এর জন্য হতে পারে। চাঁদের ভুমি মানুষের জন্য খুবই রুক্ষ। দিনের বেলাতে তাপমাত্রা ২৫০ ডিগ্রি এর উপরে এবং রাতের বেলাতে তা -২৫০ ডিগ্রি এর নিচে থাকে। যা নাসায়ের মহাকাশচারীদের জন্য বানানো পোশাক মহাকাশচারীদের সুরক্ষিত করতে পারবে না। তিনি নাসাকে প্রমান করতে বলেছিল তার যুক্তি মিথ্যা। তিনি বলেছিলেন কোন একজন মানুষকে ওই পোশাক পরিয়ে ২৫০ ডিগ্রি তাপ কক্ষে রাখার জন্য। কিন্তু নাসা তা কারেনি।

বিল কেইসিং বলেন, “যদি নাসা সত্যি চাঁদে গিয়ে থাকে তাহলে লুনার ল্যান্ডার, রোভার ও অন্যান্য যন্ত্র চাঁদে এখনও থাকবে। পৃথিবীর সবথেকে শক্তিশালী টেলিস্কোপ দিয়ে নাসা যদি লুনার ল্যান্ডার চাঁদের পৃষ্ঠে দেখাতে পারে তাহলে আমি কোন দিন অ্যাপোলো মিশন নিয়ে কথা বলবো না।”

সত্যি অবাক লাগছে, তাই না। আমারও অবাক লেগেছিলো। সত্যি যদি অ্যাপোলো মিশন মিথ্যা হয় পৃথিবীবাসী হিসাবে আমাদের গৌরব করার মতো আর কি থাকল??????

বি.দ্রঃ

উপরের সব তথ্য বিভিন্ন উৎস থেকে নেয়া। এখানে আমার ব্যক্তিগত কোন মতামত দেওয়া হয়নি।

তথ্যের উৎসঃ

১) টিভি প্রোগ্রাম “কনেসপ্রিসি থিওরি-ডিড উই ল্যান্ড অন দি মুন”- ফক্স টিভি

২) উইকিপিডিয়া

৩) ইন্টারনেট

অমিত কুমার রায়

amit_bd_nitc@yahoo.com

amit.bee.09@gmail.com

 
</doc>
<doc>
মোবাইল অ্যাপ্লিকেশন ডেভেলপমেন্টের খুঁটিনাটি
ডিসেম্বর ৫, ২০১১  মন্তব্য নেই   ৮২৪ বার পঠিত

আউটলাইনঃ বিভিন্ন ওএস এর তুলনামূলক আলোচনা, মার্কেট ট্রেন্ড, অ্যাপ্লিকেশন ট্রেন্ড, বাংলাদেশ প্রেক্ষাপট, সাক্ষাৎকার(আল-মামুন সোহাগ, আহসানুল করিম), টিউটোরিয়াল লিঙ্ক, অ্যাপ্লিকেশন সাবমিশন, কনসেপ্ট ডিজাইনিং

একটা সময় এমন ছিল যখন মোবাইল ফোন ছিল শুধুমাত্র যোগাযোগের মাধ্যম। তারপর সময়ের সাথে তাল মিলিয়ে এটি হয়ে ওঠে আমাদের জীবন যাপনের অবিচ্ছেদ্য অংশ। প্রয়োজনে-অপ্রয়োজনে মোবাইল ফোন যেন আমাদের সবচেয়ে কাছের বন্ধু। কিন্তু দুনিয়াজোড়া মানুষের মোবাইল ফোন ব্যবহারের অভিজ্ঞতাই বদলে ফেলে স্মার্টফোন! শুধুমাত্র ফোন নয়, পারসোনাল ডিজিটাল এ্যসিস্টেন্স(পিডিএ) আর মোবাইল ফোনের সম্মিলিত রূপই হচ্ছে এই স্মার্টফোন। কী নেই এখানে! পোর্টেবল মিডিয়া প্লেয়ার, হাই রেজুলেশন টাচ স্ক্রিন ক্যামেরা ফোন, জিপিএস নেভিগেশন, এক্সেলেরোমিটারের মতো সেন্সর, ওয়াই-ফাই আর মোবাইল ব্রডব্যান্ড এক্সেস! সর্বপোরি আছে অ্যাপ্লিকেশন স্টোর এবং মার্কেট থেকে ইচ্ছেমতন অসংখ্য অ্যাপ্লিকেশন ব্যবহারের সুযোগ – আর এটাই স্মার্টফোন ব্যবহারের সবচেয়ে আকর্ষণীয় দিক।

স্মার্টফোনগুলোকে স্মার্ট বলার পেছনের কারন হল পূর্ববর্তী ফিচার ফোনগুলোর তুলনায় এর এডভান্সড কম্পিউটিং ক্ষমতা এবং কানেক্টিভিটি। আরো রয়েছে এর ফাস্টার প্রোসেসিং স্পিড আর বেশ বড় মাপের স্টোরেজ সুবিধা।

আর আজকের এই লেখাটার উদ্দেশ্যই হল স্মার্টফোনের নানা দিক সবার সামনে তুলে ধরা, তবে শুধুমাত্র ব্যবহারকারীর দৃষ্টিভঙ্গি থেকে নয় বরং অনেকটাই ডেভেলপারের দৃষ্টিভঙ্গি থেকে।

স্মার্ট স্মার্টফোনঃ

স্মার্ট ফোনে রয়েছে উন্নত মোবাইল অপারেটিং সিস্টেম(OS)। যত ধরনের মোবাইল ওএস এখন মার্কেটে রয়েছে তার মধ্যে উল্লেখযোগ্য হল-
• অ্যাপল আইওএস
• গুগল এন্ড্রয়েড
• মাইক্রোসফট উইন্ডোজ ফোন ৭
• নোকিয়া সিম্বিয়ান
• রিসার্চ ইন মোশন ব্ল্যাকবেরী ওএস
• পাম ওয়েব ওএস ইত্যাদি।

 এ অপারেটিং সিস্টেম গুলো খুব সহজেই বিভিন্ন স্মার্টফোনগুলোতে ইন্সটল করা যায়। আর এর মাধ্যমে তারা একটা অ্যাপ্লিকেশন প্রোগ্রামিং ইন্টারফেস(এপিআই) ব্যবহার করে বিভিন্ন থার্ড-পার্টি অ্যাপ্লিকেশন রান করতে পারে। তবে মার্কেটে বিভিন্ন ওএস থাকলেও গ্রাহকদের উপর সবার প্রভাব সমান নয়। সেক্ষেত্রে আইওএস আর গুগল এন্ড্রয়েড সবচেয়ে এগিয়ে, বলা যায় প্রায় ৭০ শতাংশ মার্কেট তারাই নিয়ন্ত্রণ করছে।

তবে আলোচনার সুবিধার্তে আজকের বিষয়বস্তু অ্যাপল আইওএস, গুগল এন্ড্রয়েড, মাইক্রোসফট উইন্ডোজ ফোন ৭; এই প্রধান তিনটি অপারেটিং সিস্টেমকে কেন্দ্র করেই সঞ্চালিত হবে।
মার্কেট ট্রেন্ডঃ

মোবাইল অ্যাপ্লিকেশন ডেভেলপমেন্ট একটি ক্রমবর্ধনশীল মার্কেট। প্রযুক্তির উন্নতির সাথে সাথে এর মার্কেট প্রসার দিন দিন বেড়েই চলেছে। প্রায় প্রতিদিনই নতুন নতুন প্রতিষ্ঠান এতে যোগ হচ্ছে। আর  মার্কেটে প্রতিযোগীতায় টিকে থাকার জন্য সবাই সবার সেরাটা নিয়ে হাজির হচ্ছে। এতে নতুন নতুন ভোক্তা সৃষ্টি হচ্ছে । “রিসার্চ টু গাইডেন্স” এর এক সমীক্ষায় দেখা গেছে আগামী ২০১৫ সালনাগাদ মোবাইল এপ্লিকেশন ডেভেলপমেন্ট, ডিস্ট্রিবিউশন এবং এক্সটেনশন সার্ভিস এর এই মার্কেট১০০ বিলিয়ন ডলারের ঘরে গিয়ে ঠেকবে! গ্রাহকের আগ্রহের সঙ্গে তাল মিলিয়ে চাহিদার যোগান দেয়াই তখন হয়ে উঠবে সবচেয়ে বড় চ্যালেঞ্জ।

 

rise of mobile application market 
 

তবে আগে যেমনটা বলা হয়েছে, এখন পর্যন্ত এই মার্কেটের প্রায় পুরটাই নিয়ন্ত্রিত হচ্ছে আইওএস আরএন্ড্রয়েডের দ্বারা। এ বছরের ২৭ এপ্রিল সানফ্রান্সিস্কোতে হয়ে যাওয়া “অ্যাপনেশন” কনফারেন্সে “নিলসেন” কোম্পানির সিইও, জোনাথান কারসন, বর্তমান সময়ে ইউএসএর মোবাইল গ্রাহকদের মোবাইল অ্যাপ ব্যবহারের তুলনামূলক চিত্র তুলে ধরেন। এতে দেখা যায় মোবাইল অ্যাপ এর মার্কেট ইকোসিস্টেমের পুরোটাই প্রায় নিয়ন্ত্রিত হচ্ছে অ্যাপল আইওএস আর গুগলের এন্ড্রয়েডের দ্বারা। আরো যেসকল তথ্য উঠে আসেঃ

৩৬ শতাংশ ইউএস মোবাইল গ্রাহক বর্তমানে স্মার্টফোন ব্যবহার করেন
অ্যাপল আইওএস(আই ফোন) এবং গুগলের এন্ড্রয়েড ব্যবহারকারীরাই অধিকাংশ মার্কেট এবং টোটাল ডাউনলোডারদের ৭৪% এর প্রতিনিধিত্ব করে।
অ্যাপল আইওএস(আই ফোন) এবং গুগলের এন্ড্রয়েড ব্যবহারকারীদের মোবাইলে অন্যান্য ব্যবাহারকারীদের তুলনায় অধিক সংখ্যক অ্যাপ থাকে, অ্যাপল আইওএস ব্যবহারকারীদের গড়ে ৪৫ টি এবং এন্ড্রয়েড ব্যবহারকারীদের গড়ে ৩৫ টি (ব্ল্যাকবেরী রিম ব্যবহারকারীদের জন্য এই সংখ্যাটি গড়ে ১৫টি)
আইফোন ও এন্ড্রয়েড ব্যবহারকারীরা তুলনামূলক অধিকসময় তাদের অ্যাপ ব্যবহার করেন; ৬৮ শতাংশ আইফোন ও ৬০ শতাংশ এন্ড্রয়েড ব্যবহারকারী দিনে একাধিক সময় মোবাইল অ্যাপ ব্যবহার করে থাকেন যেখানে ব্ল্যাকবেরী রিম ব্যবহারকারীদের জন্য এই সংখ্যাটি ৪৫ শতাংশ।
প্রাপ্ত তথ্য-উপাত্ত থেকে বেশ ভালোভাবেই বোঝা যাচ্ছে যে মোবাইল অ্যাপ্লিকেশন মার্কেটে এখনো বেশ  খানিকটা এগিয়ে আছে অ্যাপল। মার্কেটের অন্য যেকোন প্রতিদ্বন্দীর তুলনায় অ্যাপল অ্যাপ স্টোরে অ্যাপ্লিকেশনের সংখ্যা অত্যধিক। অ্যাপলের নিকটতম প্রতিদ্বন্দী এন্ড্রয়েডের এ্যপস্টোরে অ্যাপ্লিকেশনের সংখ্যা মাত্র ২০০,০০০ যেখানে অ্যাপলের রয়েছে ৪২৫,০০০! তাছাড়া, গত বছরের তুলনায় অ্যাপলের গড় অ্যাপ রেট ১৪% বেড়ে $১.৪৪ এ উঠলেও “Gene Munste” এর এ্যনালিস্ট“Piper Jaffray” এর মতে অ্যাপ বিক্রয়ের হার বেড়েছে ৬১%, অর্থাৎ গত বছর যেখানে একজন ব্যবহারকারী যেখানে ৬৩ টি অ্যাপ ডাউনলোড করেছিলেন, এবছরে তিনি করছেন ৮৩ টি!

তবে শ্রেষ্ঠ্যত্বের প্রতিযোগীতায় এন্ড্রয়েড ও কিন্তু পিছিয়ে নেই। খুবই সাম্প্রতিক(সেপ্টেম্বর ২০১১) এক রিপোর্টে “রিসার্চ টু গাইডেন্স” আগস্ট মাসের তুলনামূলক চিত্র তুলে ধরে বলেঃ

আগস্টের শেষের দিকে এন্ড্রয়েড অ্যাপ্লিকেশনগুলো গড়ে $২৫০০ ডলার আয় করে তাদের পাব্লিশিং এর পর থেকে।
আবহাওয়া সম্পর্কিত অ্যাপগুলোই ডাউনলোড থেকে সবচাইতে বেশি রেভিনিউ জেনারেট করে।
এন্ড্রয়েড মার্কেট এর অ্যাপ ডাউনলোড ৬ বিলিয়নে পৌঁছেছে।
আগস্টের শেষে এন্ড্রয়েড মার্কেটে অ্যাপ ছিল ২৭৭,২৫২ টি।
এন্ড্রয়েড এপের গড় বিক্রয় মূল্য দাঁড়িয়েছে $৩.১৩ ডলারে।
অ্যাপস্টোর এনালিটিকস “Distimo” তাদের লেটেস্ট রিপোর্টে প্রাইসিং এর উপর ভিত্তি করে বিভিন্ন মোবাইল প্লাটফর্মের তুলনামূলক চিত্র প্রকাশ করেছে। “Distimo” ‘র পর্যবেক্ষণ অনুসারে এন্ড্রয়েড মার্কেটে বর্তমানে যেখানে ১৩৪,৩৪২ সংখ্যক ফ্রি অ্যাপ আছে, অ্যাপলের আইফোন স্টোরে সেখানে আছে ১২১,৮৪৫ টি। অন্যদিকে, এন্ড্রয়েডের পেইড অ্যাপের সংখ্যা অ্যাপলের আইফোনের তুলনায় মাত্র এক তৃতীয়াংশ।

তবে এতে আশ্চর্য হবার কিছু নেই যে উইন্ডোজ মার্কেটপ্লেসই হচ্ছে সবচাইতে দ্রুত বর্ধনশীল অ্যাপস্টোর। কারন, বাস্তবেই উইন্ডোজ মার্কেটপ্লেসের বৃদ্ধির হার মার্চ,২০১১ তে রেকর্ড করা হয়েছে ৩৮%, যা কিনা এ্যপল কম্পিউটার এর ব্র্যান্ড নিউ ম্যাক স্টোরকেও ছাড়িয়ে গেছে!

অ্যাপলের অ্যাপস্টোর যদিও এখন পর্যন্ত অ্যাপের সংখ্যার ভিত্তিতে সবচাইতে বড়, তুলনামূলক গ্রোথ রেট অনুযায়ী এর বৃদ্ধির তুলনামূলক হার সবচাইতে কম। সবচাইতে উল্লেখযোগ্য বিষয়টি হল “Distimo” মনে করে এই গ্রোথ রেট অব্যাহত থাকলে আগামী ৫ মাসের মধ্যে এন্ড্রয়েড, অ্যাপের সংখ্যায় আইফোনকেও ছাড়িয়ে যাবে!

অ্যাপ্লিকেশন ট্রেন্ডঃ

সমীক্ষায় দেখা গেছে অধিকাংশ মানুষই দৈনন্দিন জীবনের একঘেয়েমি কাটাবার উপায় হিসেবেই  মোবাইল/  স্মার্টফোনকে বেছে নেয়। তথ্যে পাওয়া গেছে একজন মানুষ যদি গড়ে ৫৬ মিনিট মোবাইল অ্যাপ ইউজ করেন, তবে তার ৬৭% ই হয় নেটিভ অ্যাপ্লিকেশন তথা প্লাটফর্ম স্পেসিফিক এবং টপ ৫০টি অ্যাপেই তারা তাদের ৬০% সময় ব্যয় করেন। সমীক্ষা থেকে আরো পাওয়া গেছে গেইমস আর এন্টারটেইনমেন্ট অ্যাপগুলোই এখন মার্কেট দাপিয়ে বেড়াচ্ছে। “অ্যাংগ্রি বার্ড”, “কাট দা রোপ” এর মতো গেইমস গুলোর অকল্পনীয় ব্যবসায়িক সাফল্যের পরে এ নিয়ে আর সন্দেহের কোন অবকাশ নেই।

তুমুল জনপ্রিয় “অ্যাংগ্রি বার্ড”,  ফিনিশ গেমস ডেভেলপার প্রতিষ্ঠান Rovio Mobile এর তৈরি করা।প্রাথমিক ভাবে আইফোনের জন্য তৈরী করা হলেও বর্তমানে মোটামুটি সব মোবাইল প্ল্যাটফর্মে পাওয়া যায়। অ্যাপলের স্টোরে গেমসটির এ পর্যন্ত ১২ মিলিয়ন কপি বিক্রি হয়েছে! এন্ড্রয়েডের জন্য উন্মুক্ত করে দেয়ার ২৪ ঘন্টার মধ্যে ডাউনলোড হয়েছে ১০ লক্ষ বার! সব ধরনের প্ল্যাটফর্মে এ গেমসটি ডাউনলোড করার পরিমাণ ৩৫০ মিলিয়ন!

 আর রাশিয়ান গেমস নির্মাতা প্রতিষ্ঠান ZeptoLab নিয়ে আসে “কাট দা রোপ”।

আইফোন এবং এন্ড্রয়েড দুই ভার্সনেই পাওয়া যায় সাড়া জাগানো এই গেমসটি। রিলিজ হওয়ার মাত্র নয়দিনের মাথায় এটি বিক্রি হয় ১ মিলিয়ন কপি। আইফোনের অ্যাপ স্টোরে  এটি সবচেয়ে দ্রুত এ মাইলফলক স্পর্শ করে।

জুলাই মাসে প্রকাশিত নিলসেন এর রিসার্চ অনুযায়ী  ৯৩% এ্যপ ডাউনলোডার তাদের গেইমস এর জন্য অর্থ খরচ করতে স্বাচ্ছন্দ্য বোধ করেন যেখানে নিউজ অ্যাপের ক্ষেত্রে এই সংখ্যা মাত্র ৭৬%।

শুধু তাই নয়, ডাউনলোডকৃত অ্যাপের মাঝে গেইমের সংখ্যা যেমন তুলনামূলক বেশি, তেমনি গেইমের পেছনে গড়ে সময়ও অধিক ব্যয় হয়েছে।

 

গেইম অ্যাপ্লিকেশন ডাউনলোডের তুলনামূলক চিত্র 
 

তবে প্রতিযোগীতায় টিকে থাকার জন্য মোবাইল অ্যাপগুলোকে সামনের দিনগুলোতে আরো বৈচিত্র নিয়ে হাজির হতে হবে। গার্টনারের সাম্প্রতিক এক রিপোর্টে ২০১২ সালের প্রত্যাশিত অ্যাপের ধরন সম্পর্কে এরকমই আশাবাদ করা হয়েছে। আগামী বছরগুলোতে যে সমস্ত অ্যাপ কনজুমারদের পছন্দের   তালিকার শীর্ষে থাকবে বলে অনুমান করা হচ্ছে, তারমধ্যে উল্লেখযোগ্য হল-

লোকেশন বেসড সার্ভিস:
আগামী দিনের অ্যাপ্লিকেশনগুলোতে লোকেশন বেসড সার্ভিসের একটি প্রভাব দেখা যাবে। এমনকি গ্রাহকের বয়স, লিঙ্গ, ব্যক্তিগত পছন্দ- অপছন্দ, পেশা ইত্যাদির উপর নির্ভর করে অ্যাপ্লিকেশন কাজ করবে!
গার্টনারের মতে ২০১৪ সালের মধ্যে লোকেশন বেসড সার্ভিস ব্যবহার করেন এমন গ্রাহকের সংখ্যা ১.৪ বিলিয়ন ছাড়িয়ে যাবে।
 

সোশ্যাল নেটওয়ার্কিং:
মোবাইলের মাধ্যমে সোশ্যাল নেটওয়ার্কিং দিন দিন বৃদ্ধি পাচ্ছে। এবং আগামীতেও এই সংস্কৃতি বজায় থাকবে।
তাই সোশ্যাল নেটওয়ার্কিং এর উপর ভিত্তি করে তৈরী করা অ্যাপ্লিকেশনের ভবিষ্যত বেশ উজ্জ্বল ।
  

মোবাইল ভিডিও:
স্মার্ট ফোনের সাথে থাকা ক্যামেরা দিন দিন উন্নত হচ্ছে, এই ক্যামেরা ব্যবহার করে আগামী দিন গুলোতে নিত্য নতুন অ্যাপ্লেকেশন দেখা যাবে।
 

অবজেক্ট রিকগনিশন:
গ্রাহকের পারিপ্বার্শিক অবস্থা বুঝতে পারবে, এমন হ্যন্ডসেট এখন বাজারে পাওয়া যাচ্ছে। এই অবজেক্ট রিকগনিশন সুবিধা সম্বলিত অ্যাপ্লিকেশন সামনের দিন গুলোতে চলে আসবে।
 মোবাইল পেমেন্ট:
মোবাইলের মাধ্যেমে আর্থিক লেনদেনের পরিমাণ অতীতে যে কোন সময়ের তুলনায় দিন দিন বৃদ্ধি পাচ্ছে। এই সম্পর্কিত বিভিন্ন সফটওয়্যারের ব্যবহারও বেড়ে যাবে বহুগুন।

বাংলাদেশ প্রেক্ষাপটঃ সমস্যা এবং সম্ভাবনা

বাংলাদেশে খুব অল্প সময়ের মধ্যেই মোবাইল অ্যাপ্লিকেশন ডেভেলপমেন্ট বেশ জনপ্রিয় হয়ে উঠেছে। ফ্রিল্যান্সিং এর মতো অনেকেই একে পেশা হিসেবে নিয়েছেন। মোবাইল অ্যাপ্লিকেশন ডেভেলপমেন্ট শুরু করার জন্য সেরকম কোন বিনিয়োগের প্রয়োজন হয় না বিধায় এটি এন্টারপ্রেনারদের পছন্দের তালিকার শীর্ষে উঠে এসেছে খুব সহজেই। তাছাড়া আন্তর্জাতিক বাজার বিশ্লেষণে এর চাহিদাও দিন দিন বাড়ছে।
তবে বাংলাদেশ কে আদৌ এর মার্কেটপ্লেস এ পরিনত করা যাবে কিনা, তা নিয়ে মতভেদ রয়েছে অনেকের মধ্যে। একাংশ মনে করেন বাংলাদেশ এখনো মার্কেট হিসেবে তৈরি না। এর কারন হিসেবে তারা বলেন, মার্কেটপ্লেস হিসেবে আত্মপ্রকাশের জন্য যে পরিমান গ্রাহক প্রয়োজন, আমাদের দেশে এখনো সে পরিমান মানুষের ক্রয়ক্ষমতার মধ্যে স্মার্টফোন পৌঁছায়নি।

তবে দেরিতে হলেও অবশেষে বাংলাদেশের মার্কেটে স্মার্টফোন আসছে। “সিক্স ডিগ্রি কমিউনিকেশন্স লিমিটেড” মার্কেটে নিয়ে আসছে নতুন এন্ড্রয়েড ফোন এনিগমা! এন্ড্রয়েড ওএস ২.২ সহ রয়েছে সিডিএমএ ও জিএসএম এর ডুয়েল মোড সুবিধা। শুধু তাই নয়, শীঘ্রই এন্ড্রয়েড অ্যাপস্টোর ও শুরু করতে যাচ্ছে   “সিক্স ডিগ্রি কমিউনিকেশন্স লিমিটেড”। এ ব্যপারে “সিক্স ডিগ্রি কমিউনিকেশন্স লিমিটেড”  এর ডিরেক্টর হাবিবুল্লাহ বাহার বলেন , সিক্স ডিগ্রি অ্যাপস্টোর হবে শুধুমাত্র দেশীও ডেভেলপারদের তৈরি একটি এন্ড্রয়েড অ্যাপ্লিকেশন স্টোর। সারা বিশ্বে এন্ড্রয়েড এর চাহিদা মাথায় রেখে আমাদের দেশের মানুষকে এন্ড্রেওয়েড এর সাথে পরিচয় করিয়ে দেবার পাশাপাশি এন্ড্রয়েড প্লাটফর্মে মোবাইল অ্যাপ্লিকেশন ডেভেলপমেন্টকে আমাদের দেশে জনপ্রিয় করাও এর লক্ষ্য । এছাড়াও এন্ড্রয়েড অ্যাপ্লিকেশন ডেভেলপমেন্টকে কলেজ ও ইউনিভার্সিটির স্টুডেন্টদের কাছে জনপ্রিয় করে তোলার জন্য সিক্স ডিগ্রি সারা দেশব্যপী আয়োজন করছে দেশের সর্বপ্রথম এন্ড্রয়েড এপ্লিকেশন ডেভেলপমেন্ট কনটেস্ট।

তবে আইকোড, বাংলাদেশের কর্ণধার গোলাম মোহাম্মাদ মুক্তাদির এর মত অনেকেই মনে করেন, বাংলাদেশের তরুণ সমাজের মেধা অনুযায়ী যোগ্যতা গড়ে উঠছে না। এর কারন হিসেবে তিনি বলেন, “প্রথমত, এই ক্ষেত্রে কী কী করা সম্ভব তা অধিকাংশ তরুন জানেনা। তারা নিজেরা শুরু করতে ভয় পায়। মূল কারন শিক্ষকদের অদূরদর্শিতা এবং কাজ ও ব্যবসায় অনাগ্রহ। দ্বিতীয়ত, যারা এসব কাজে জড়িত, তাদের খবর ছড়িয়ে দেয়া হয় না। এই দুটো বাঁধা অতিক্রম করতে পারলে বাকিগুলো তরুন প্রজন্ম নিজেই সমাধান করে নেবে। তাদের শুধু দুনিয়া দেখানো দরকার।”

তবে বাংলাদেশ থেকেও এখন বিশ্বমানে কাজ হচ্ছে। বেশ অনেকগুলা বিদেশি কোম্পানিরই ডেভলপমেন্ট টিম রয়েছে বাংলাদেশে। বাংলাদেশ থেকেই তৈরি হচ্ছে “ড্রিফট ম্যানিয়া”, “হকি ফাইট”, “মাইক ভি” এর মতো জনপ্রিয় সব গেইম এবং তারা “অ্যাংগ্রি বার্ডস”, “টিনি উইংস”, “কাট দা রোপ” এর মতো তারকাখ্যাতি সম্পন্ন গেইমদের সাথে পাল্লা দিয়ে জায়গাও করে নিচ্ছে টপ চার্টে!

সাফল্যের এই ধারা অব্যাহত রাখার জন্য আমাদের নিজেদের ও কিছু দায়িত্ব কর্তব্য আছে। নিয়মিত ভাবে বিভিন্ন কর্মশালা, সেমিনার কনটেস্টের আয়োজন করে উত্তরসূরী আর পূর্বসূরীদের মাঝে মেলবন্ধন গড়ে দিতে হবে, ডেভেলপারদের দিতে হবে তাদের কাজের উপযুক্ত স্বীকৃতি; তবেই মিলবে অনুপ্রেরণা, আর তৈরি হবে সাফল্যের ধারাবাহিকতা।

আলাপচারিতায় আল-মামুন সোহাগ বলেন,

মোবাইল অ্যাপ্লিকেশন ডেভেলপমেন্ট এর ভবিষ্যত সম্ভাবনা :

আমি মনে করি মোবাইল অ্যাপ্লিকেশন ডেভেলপমেন্ট এর ভবিষ্যত বেশ উজ্জ্বল। কারণ মানুষ দিন দিন স্মার্ট ফোনের দিকে আগ্রহী হচ্ছে! মোবাইল এখন একই সাথে কমিউনিটিং , সোশ্যাল নেটওয়ার্কিং এবং এন্টারটেইনমেন্ট ডিভাইস! মোবাইল গেমসের এর জনপ্রিয়তা এখন ডেস্কটপ গেমসকেও ছাড়িয়ে গেছে অনেকাংশে! এবং আগামী কয়েকবছরে এই জনপ্রিয়তা আরো বাড়বে।
সেদিক বিবেচনায় মোবাইল অ্যাপ্লিকেশন ডেভেলপমেন্ট নি:সন্দেহে অত্যন্ত সম্ভাবনাময় একটি খাত

আমাদের দেশের প্রেক্ষাপটে মোবাইল অ্যাপ্লিকেশন ডেভেলপমেন্ট :

মোবাইল অ্যাপ্লিকেশন ডেভেলপমেন্ট সারা বিশ্বেই এখন বেশ সম্ভাবনাময়! আমাদের দেশেও তাই! আউটসোর্সিং এর জগতে মোবাইল অ্যাপ্লিকেশন এখন বেশ জনপ্রিয়! বাংলাদেশের তরুণরা এই সুযোগ কাজে লাগাতে পারে।এন্ড্রয়েডের উন্মুক্ত বাজারে বাংলাদেশের ডেভেলপাররা সহজেই অংশগ্রহণ করতে পারেন!অ্যাপল স্টোর এখনও আমাদের দেশে চালু হয়নি। তবে উল্লেখযোগ্য পরিমাণ গ্রাহক পেলেও অ্যাপল নিজ উদ্যোগেই তা চালু করবে। আর আমাদের দেশে যেহেতু অনলাইনে লেনদেন এখনও সুবিধাজনক পর্যায়ে যেতে পারেনি, তাই লোকাল মার্কেটের বর্তমান অবস্থা তেমন ভালো নয়। আশা করি, এই সমস্যার খুব দ্রুত সমাধান হবে।

পেশাদারিত্বঃ

আসলে, মার্কেট যেহেতু অনেক প্রতিযোগীতামূলক, তাই সব সময় মার্কেটের ট্রেন্ড বুঝতে হবে!
গ্রাহকের চাহিদার কথা মাথায় রেখে অ্যাপ্লিকেশন, গেমস এর কথা ভাবতে হবে। প্রোডাক্টের আউটলুক, গ্রাফিকাল ইন্টারফেস যেন ভালো হয় সে দিকে নজর দিতে হবে। একেক রকম ডিভাইসে এক এক ধরনের রেজুলেশন থাকে, তাই এসব টেকনিক্যাল দিক মাথায় রাখলে সে অ্যাপ্লিকেশন সহজেই গ্রাহকের মনোযোগ আকর্ষন করতে পারে।

তরুণ শিক্ষার্থীদের জন্য বলবো, তারা যখন কোন একাডেমিক প্রজেক্ট তৈরী করে, সাথে সাথে যেন সেটিকে একটি প্রোডাক্ট হিসেবেও উপস্থাপন করতে পারে সেদিকে লক্ষ রাখতে । এর ফলে তাদের মধ্যে প্রফেশনালিজম ধীরে ধীরে তৈরী হতে থাকবে।

দেশে মোবাইল ডেভেলপমেন্টকে জনপ্রিয়করনঃ

প্রথমত, যারা এখন ডেভেলপার আছেন, তাঁরা এগিয়ে আসতে পারেন। তরুণ এবং শিক্ষার্থী ডেভেলপারদের সাথে নিয়মিত আড্ডা, সেমিনার ইত্যাদির মাধ্যমে একটি সুসম্পর্ক তৈরী করা যায়।

দ্বিতীয়ত, শিক্ষার্থীরা নিজেরা বিভিন্ন টীম গঠন করে আইডিয়া শেয়ার করতে পারেন। ইন্টারনেটে বিভিন্ন ব্লগ, ফোরামে মতামত প্রকাশ করেও অনেক কিছু জানা সম্ভব,

তৃতীয়ত, বিভিন্ন টেলিকম কোম্পানিগুলো নিয়মিত সফটওয়্যার প্রতিযোগীতার আয়োজন করে একটি শক্তিশালী মোবাইল ডেভেলপার কমিউনিটি তৈরীতে ভূমিকা পালন করতে পারেন।

শিক্ষাপ্রতিষ্ঠান গুলো কী ধরণের ভূমিকাঃ

শিক্ষাপ্রতিষ্ঠান গুলো এক্ষেত্রে অনেক গুরুত্বপূর্ণ ভূমিকা পালন করতে পারে। বিশেষ করে সময় উপযোগী কারিকুলাম আপডেট করাটাই হবে শিক্ষর্থীদের জন্য অনেক বড় ধরনের সাহায্য। বিশ্বের প্রথম সারির বেশ কয়েকটি বিশ্ববিদ্যালয়ে ইতিমধ্যে এধরনের কোর্স অন্তর্ভুক্ত করো হয়েছে! আমাদের দেশে বিশ্বমানের গ্রাফিক ডিজাইনারের অভাব রয়েছে। এ ক্ষেত্রে আর্ট ইনস্টিটিউট সমূহ আধুনিক কারিকুলাম গ্রহণ করে শিক্ষার্থীদের সাহায্য করতে পারে।

নতুনদের জন্য পরিকল্পনাঃ

বিশ্ববিদ্যালয়ের ৩য় এবং চতুর্থ বর্ষের শিক্ষার্থীদের জন্য প্রশিক্ষণের কোর্স করার পরিকল্পনা আছে আমাদের। প্রাথমিকভাবে চারটা বিশ্ববিদ্যালয়ের শিক্ষার্থীদের এক্সপার্টদের মাধ্যমে ৩-৬ মাস মেয়াদী প্রশক্ষন দেয়ার পরিকল্পনা আছে। সেখান থেকে ফাইনালি ৪০ জন কে বাছাই করে তাদের তৈরি প্রোডাক্টকে মার্কেটিং করা হবে। অর্থাৎ এটা একটা ইনকিউবেটরের মতো কাজ করবে। বিভিন্ন বিশ্ববিদ্যালয়ের সহযোগিতা পেলে এ কাজটি তরান্বিত হবে বলে আশা করা যাচ্ছে। সুষ্ঠুভাবে কোর্স পরিচালনার এবং একে কন্টিনিউ করার জন্য প্রয়োজন হবে ফান্ডিং এর। এক্ষেত্রে সরকারের সহযোগিতা কাম্য।

পাশাপাশি আমাদের দুর্বলতাগুলোকেও সঠিকভাবে চিহ্নিত করে সেগুলা সমাধানের উপযুক্ত পদক্ষেপ নিতে হবে। মার্কেটে প্রতিদ্বন্দ্বিতা করে টিকে থাকার জন্য ভাল প্রোগ্রামিং যেমন প্রয়োজন, তেমনি প্রয়োজন ভাল আউটলুক। লুক এন্ড ফিল খুবই গুরুত্বপূর্ণ একটি ব্যাপার প্রোডাক্টের জন্য। এক্ষেত্রে আমরা বাইরের দেশগুলোর তুলনায় বেশ পিছিয়ে রয়েছি। আমাদের কনসেপ্ট ডিজাইনার এবং টেকনিকাল আর্টিস্টের বেশ অভাব রয়েছে। এক্ষেত্রে আমাদের অনেক খানি উন্নতির প্রয়োজন। নামী দামি অনেক কোম্পনিই একজন ভাল কনসেপ্ট ডিজাইনারের উপর দাঁড়িয়ে আছে। আমাদের সবার পরিচিত “অ্যাংগ্রি বার্ড” এর প্রকৃষ্ট উদাহরণ।

 

হ্যালো ওয়ার্ল্ডঃ

এখন আমরা আলোচনা করবো সবচেয়ে গুরুত্বপূর্ণ অংশ নিয়ে; কিভাবে শুরু করবো মোবাইল অ্যাপ্লিকেশন ডেভেলপমেন্ট। চিন্তার কোন কারন নেই। এখন সেলফ লার্নিং এর যুগ। ঘরে বসেই ইন্টারনেটের মাধ্যমে প্রায় সব বিষয় সম্পর্কেই জানতে পারা যায়। তারপরেও এখানে বিভিন্ন প্লাটফর্মে কিভাবে কাজ শুরু করতে হবে তা জানার জন্য কিছু টিউটোরিয়াল সাইটের উল্লেখ করা হল।

আই ফোনঃ

প্রাথমিক ভাবে iOS শেখার জন্য অ্যাপলের ডেভেলপার ওয়েবসাইট (http://developer.apple.com/) পছন্দ করেন অনেকেই। এখানে রেজিস্ট্রেশনের পর এর ডকুমেন্টস গুলো যে কেউ ব্যবহার করতে পারবেন, তবে সব সুবিধা পেতে হলে আপনাকে প্রতি বছর১০০ ডলার ফি দিতে হবে।

ইন্টারনেটে আইফোনের অ্যাপ্লিকেশন ডেভেলপ করার বেশ কিছু বই পাওয়া যায়।

বিনামূল্যে টিউটোরিয়াল সংগ্রহের জন্য আরো কয়েকটি জনপ্রিয় ওয়েবসাইট হলো,

• iPhone Dev Forums ( http://www.iphonedevforums.com/forum/)
• iPhone Dev SDK (http://www.iphonedevsdk.com/forum/)
• iPhone-Developers.com (http://iphone-developers.com/)

আই ফোনের অ্যাপ্লিকেশন ডেভেলপ করার জন্য আপনার থাকতে হবে অ্যাপলের কম্পিউটার।

এন্ড্রয়েডঃ

গুগলের Android Developers portal (http://developer.android.com/index.html) ওয়েবসাইটে ডেভেলপারদের জন্য অপেক্ষা করছে প্রচুর পরিমাণে টিউটোরিয়াল, ই-বুক, ইমুলেটর। এবং সব কিছুই বিনামূল্যে।

আগামী বছর গুলোতে এন্ড্রয়েড এর উপর লেখা বেশ কিছু বই প্রকাশের সম্ভাবনা রয়েছে। ডেভেলপারদের জন্য এটি নি:সন্দেহে একটি খুশির সংবাদ।

আরো কয়েকটি প্রয়োজনীয় ওয়েবসাইট হলো,
•XDA Developers (http://www.xda-developers.com/)
•http://www.anddev.org/
•http://developer.android.com/guide/index.html
•http://www.androidpeople.com/
•http://www.vogella.de/android.html
•এছাড়াও বেসিস এর এন্ড্রয়েড এপ্লিকেশন ডেভেলপমেন্ট ট্রেইনার, আহসানুল করিম ব্যক্তিগতভাবে বেসিস এর এন্ড্রয়েড এপ্লিকেশন ডেভেলপমেন্ট এর ট্রেইনিং এ কাজ করতে গিয়ে ক্লাসের বিভিন্ন সেশনের যেসব ভিডিও ও পাওয়ার পয়েন্ট স্লাইড তৈরি করেছেন সেগুলো পাওয়া যাবে নিচের লিঙ্কটাতেঃ
http://androidstream.wordpress.com/

 
কথোপকথনে নিচের বিষয়গুলো উঠে আসে,

মোবাইল এপ্লিকেশন ডেভেলপমেন্টের প্রয়োজনীয়তাঃ

মোবাইল অ্যাপ্লিকেশন ডেভেলপমেন্ট বাংলাদেশে পেশা হিসাবে যথেষ্ঠ সম্ভাবনাময়। বাংলাদেশে বর্তমানে অনেকগুলো সফটওয়্যার কোম্পানি শুধুমাত্র মোবাইল অ্যাপ্লিকেশন তৈরি করে আন্তর্জাতিক বাজারে নিজেদের অবস্থান করে নিয়েছে। বিগত চার বছরে আমরা দেখেছি বেশ কিছু নতুন মোবাইল/স্মার্টফোন প্লাটফরম মোবাইল মার্কেটের সিংহভাগ খুব অল্প সময়ের মধ্যে দখল করে ফেলেছে। যেমন আইফোন, এন্ড্রয়েড ইত্যাদি। বিভিন্ন আকর্ষণীয় ফিচার যেমন জিপিএস, সেন্সর, চমৎকার টাচ স্ক্রীন, সহজে ইন্টারনেট ব্যবহারের সুবিধা ইত্যাদির কারণে এই প্লাটফরমগুলোতে একদিকে ডেভেলপাররা পাচ্ছে তাদের সৃজনশীলতার প্রকাশ ঘটানোর সুযোগ আবার অন্যদিকে ব্যবহারকারীরাও নতুন নতুন মোবাইল গেমস, অ্যাপ্লিকেশন আর ফোনের ফিচার দেখে আকৃষ্ট হচ্ছে। অ্যাপ্লিকেশনগুলোতে থাকছে সোশ্যাল ইন্টারেকশনের সুবিধা। ফলে অ্যাপ্লিকেশন বা গেমসগুলো ছড়িয়ে পড়ছে একটা ভাইরাল ইফেক্ট নিয়ে। নতুন মোবাইল প্লাটফরমগুলোর সাফল্য দেখে প্রতিযোগিতায় টিকে থাকতে পুরনো মার্কেট লীডাররা যেমন ব্ল্যাকবেরী, নোকিয়া বা উইন্ডোজ নিয়ে আসছে নতুন নতুন ডিভাইস। অ্যাপ্লিকেশন ডেভেলপার আর ইউজারদের এই ব্যাপক সমাবেশ তৈরি করছে নতুন নতুন বিজনেস মডেলের সুযোগ। যার একটি হল এডভার্টাইজমেন্টের মাধ্যমে ডেভেলপার কোম্পানিগুলোর বাড়তি আয়ের সুযোগ। আইফোন, এন্ড্রয়েড, ব্ল্যাকবেরী, উইন্ডোজ মোবাইল বা নোকিয়া ইত্যাদি কোম্পানিগুলোর নিজস্ব অ্যাপ্লিকেশন মার্কেট বা ডিস্ট্রিবিউশনের সুযোগ থাকায় অ্যাপ্লিকেশন ডেভেলপার কোম্পানি গুলোর মার্কেটিং বা প্রচারের সুবিধাও তৈরি হয়েছে। ফলে সারা পৃথিবীর বিভিন্ন দেশে উদ্যোক্তারা এগিয়ে আশ্ছে কম খরচে মোবাইল অ্যাপ্লিকেশন বা গেমস তৈরি করে সেগুলো থেকে রেভিনিউ জেনারেট করতে।আর একই সাথে কম খরচ আর গুণগত মানের কথা আসলে বাংলাদেশের ডেভেলপাররা তাদের জন্য পারফেক্ট। তাই ফ্রিল্যান্সিং মার্কেটপ্লেস, যেমন- ফ্রিল্যান্সার, ওডেস্ক, ইল্যান্স ইত্যাদি স্থানে খুব দ্রুত বাংলাদেশের ফ্রিল্যান্সাররা এবং ফ্রিল্যান্সার কোম্পানিগুলো দ্রুত এগিয়ে যাচ্ছে গুডউইল ও আয়ের দিক থেকে। একই সাথে বিনিয়োগ কম প্রয়োজন বলে নিজস্ব আইডিয়া বেজড প্রোডাক্ট তৈরি করছে তার
গার্টনারের রিপোর্টে আমরা দেখি যে ২০১১ সালের প্রথম তিন মাসে সারা পৃথিবীতে প্রায় ৪২৯.৮ মিলিয়ন মোবাইল ডিভাইস বিক্রি হয়েছে

আমাদের দেশে খুব অল্প সময়ের মধ্যে অনেকে মোবাইল অ্যাপ্লিকেশন ডেভেলপমেন্ট শুরু করেছেন এবং তারা চমৎকারভাবে প্রতিযোগিতা করছেন সারা বিশ্বের অন্যান্য দেশের ডেভেলপারদের সাথে। এমনকি অ্যাপ্লিকেশন মার্কেটগুলোর প্রচুর কিছু টপ অ্যাপ্লিকেশন প্রকৃতপক্ষে বাংলাদেশী ডেভেলপারদের প্রচেষ্টার ফসল। তবে বর্তমানে এই মার্কেটগুলোতে গেমসের যে চাহিদা তা মেটানোর মত মানসম্মত টীম আমাদের দেশে খুব বেশি নেই। এর কারণ মূলত প্রোগ্রামিং দক্ষতার অভাব নয়। এখানে ভালো গেম আর্টিস্ট ও কন্সেপ্ট ডিজাইনারের অভাবই বেশি চোখে পড়ে। এই জায়গাটাতে আমাদের মনোযোগ দেয়া দরকার বলে আমার মনে হয়। উদাহরণ হিসাবে আমরা বর্তমানে সবচেয়ে জনপ্রিয় মোবাইল গেম “Angry Birds” এর কথা বলতে পারি। যেকোন মোবাইল গেমস ডেভেলপার আমার সাথে একমত হবেন যে টেকনিক্যালি “Angry Birds” আহামরি কিছু নয়। কিন্তু এর কন্সেপ্ট, প্রেজেন্টেশন আর ক্যারেক্টার ডিজাইন এই সবকিছুর ইউনিক কেমিস্ট্রি গেমটিকে জনপ্রিয়তার তুঙ্গে নিয়ে গেছে। তবে এপ্লিকেশন ডেভেলপমেন্টের ক্ষেত্রে বাংলাদেশ খুব দ্রুত এগিয়ে যাচ্ছে। বিশ্ববিদ্যালয়ের ছাত্ররা নানান আন্তর্জাতিক প্রতিযোগিতায় ছিনিয়ে আনছে শ্রেষ্ঠ পুরস্কার।

তরুণ প্রজন্মের প্রস্তুতিঃ

আমাদের তরুণ প্রজন্ম যোগ্যতার দিক দিয়ে সম্পূর্ণ প্রস্তুত। যেকোন বিষয়ে অল্প সময়ে তারা দক্ষতা অর্জন করে নিতে পারে। এর সাথে শুধু যেটা যোগ হওয়া প্রয়োজন তা হল লেগে থাকার প্রবণতা বা লক্ষে স্থির থেকে চেষ্টা করে যাওয়া।

এখানে প্রস্তুতি বলতে যেটা প্রয়োজন সেটা হল সৃজনশীলভাবে সমস্যা সমাধানের অভ্যাস গড়ে তোলা আর কোনকিছুই অসম্ভব নয় এ ধরনের মানসিকতা তৈরি করা। সেইসাথে বিশ্ববিদ্যালয়ের প্রোগ্রামিং রিলেটেড কোর্সগুলোতে অল্প অল্প করে ব্যক্তিগত দক্ষতা তৈরি করা যা তাদের মধ্যে আত্মবিশ্বাস গড়ে তুলবে। অবশ্যই সেই সাথে প্রতিনিয়ত প্রযুক্তির নতুন নতুন ঘটনার সাথে আপডেটেড থাকার একটা আগ্রহ থাকতে হবে। কারণ মোবাইল অ্যাপ্লিকেশন ডেভেলপমেন্টের টেকনোলজিগুলো বলতে গেলে প্রতিদিনই কিছু না কিছু পরিবর্তন নিয়ে আসছে।

এন্ড্রয়েড, আই ফোন না উইন্ডোজঃ

যেকোন মোবাইল প্লাটফর্মই হতে পারে শুরু করার জায়গা। যদিও স্মার্টফোনগুলোর মধ্যে আইফোনের শীর্ষস্থান এখনো অক্ষুণ্ণ, কিন্তু আমরা বিভিন্ন পরিসংখ্যান থেকে দেখতে পাই যে এন্ড্রয়েড এবং উইন্ডোজ ফোন খুব দ্রুত হারে বাজারে জায়গা করে নিচ্ছে।
গ্রোথ রেট চিন্তা করলে ভবিষ্যতের কথা ভেবে আমি ব্যক্তিগতভাবে এন্ড্রয়েডের কথাই বলব। কিন্তু সবদিক থেকে এখন পর্যন্ত আইফোন ডেভেলপাররাই চাহিদা আর অর্জনের দিক থেকে এগিয়ে। সেই সাথে আরেকটি মতামত হল শুধু এক প্লাটফর্মে নিজেকে সীমাবদ্ধ না রেখে বেশ কয়েকটা প্লাটফর্মে দক্ষতা অর্জন করা উচিত। এন্ড্রয়েড প্লাটফর্ম হতে পারে মোবাইল অ্যাপ্লিকেশন ডেভেলপমেন্ট শুরু করার জন্য আদর্শ। এর কারণ এই প্লাটফর্মে খুব দ্রুত একজন নিজেকে প্রস্তুত করে নিতে পারে। তাছাড়া বাজারে সাশ্রয়ী মূল্যের ডিভাইস পাওয়া যায় বলে শুরু থেকেই এন্ড্রয়েড ডেভেলপাররা নিজেদের এপ্লিকেশনগুলো মোবাইলে টেস্ট করতে পারে যা মোবাইল এপ্লিকেশন ডেভেলপমেন্টের জন্য খুব জরুরী। এছাড়া প্রচুর ওপেন-সোর্স রিসোর্সও এন্ড্রয়েডের ক্ষেত্রে পাওয়া যায়। এটি একটি বাড়তি সুবিধা।

নতুনদের জন্য পরামর্শঃ

নতুন যারা এই পেশায় আসতে চায় তাদের প্রতি আমার উপদেশ শ্রেষ্ঠত্ব অর্জনের মানসিকতা আর যেটা করব সেটাকে ভালোবাসা- এই দুইটা ব্যাপার খুব জরুরী। ভালোলাগা না থাকলে মার্কেটের চাহিদা দেখে কাজে নেমে পড়লেই যে সাফল্য আসবে তা নয়। আর সবসময়ই নতুন কিছু করা এবং প্রতিবন্ধকতাকে সুযোগ হিসাবে দেখার দৃষ্টভঙ্গি অর্জন করতে হবে। উপদেশ হিসাবে অনেক কিছু বলা যায়। কিন্তু সাফল্য সবার একভাবে আসে না। পরিশ্রম করলে তার ফল পাওয়া যাবেই।এমনকি ব্যর্থতা এনে দেবে অভিজ্ঞতা আর শেখার সুযোগ।এই কথাগুলো যেকোন পেশার ক্ষেত্রেই প্রযোজ্য।

টিমওয়ার্কঃ
টিমওয়ার্ক ছাড়া খুব বড় কোন কাজ করা কঠিন। একটা টিমে একেকজন একেকটা রোল প্লে করে। কেউ প্রজেক্ট ম্যানেজ করে, কেউ সল্যুশন আর্কিটেক্ট এর কাজ করে, কেউ শুধু কোডিং করে আবার কেউ কেউ থাকে যারা যেকোন ব্লকিং ইস্যু সল্ভ করে ফেলে। বিভিন্ন গুণের মানুষদের সমন্বয়ে তৈরি হয় একটা আদর্শ টিম। কিন্তু সেখানে থাকতে হবে একের প্রতি অন্যের শ্রধা, সহানুভূতি, সততা আর আন্তরিকতা। কাউকে নেতৃত্ব দিতে হয়- লক্ষ্য রাখতে হয় টিম যেন সমষ্টিগত লক্ষ থেকে বিচ্যুত না হয়। চমৎকার ইন্টার-পারসনাল কমিউনিকেশন আর নেতৃত্ব থাকলে একটা টিমকে কেউই আটকে রাখতে পারে না। যেকোন সফটওয়্যার ডেভেলপমেন্টের ক্ষেত্রেই এটি প্রযোজ্য।

উইন্ডোজ ফোন:

উইন্ডোজ ফোন এর বয়স খুব বেশি না হলেও অনেক সম্ভাবনা নিয়ে হাজির হয়েছে ডেভেলপারদের সামনে। অন্য যে কোন সফটওয়্যার কোম্পানীর চেয়ে মাইক্রোসফট বর্তমান আর ভবিষ্যৎ ডেভেলপারদের অনেক বেশি উপকরণ যোগান দেয়। অনিচ্ছাকৃতভাবেই হাস্যকর হোক বা না হোক, স্টীভ বলমারের বিখ্যাত বক্তৃতা “Developers, Developers, Developers” সত্যি হতে খুব একটা দেরি নেই।

উইন্ডোজ ফোন ৭ এখনো শিশু অবস্থায় আছে আর এর প্রসারের জন্য প্রয়োজনীয় উপকরণগুলো সমন্বিত করা হচ্ছে। এজন্য নতুন প্রোগামারদের এটা নিয়ে কাজ করার আগে ভালো প্রস্তুতি দরকার। তবে যদি C#, .NET, সিলভারলাইট কিংবা WPF নিয়ে কাজ করার অভিজ্ঞতা থাকে, তবে উইন্ডোজ ফোন ৭ এর জন্য অ্যাপ্লিকেশন তৈরি করাটা খুবই সহজ হবে।

প্রয়োজনীয় লিঙ্কঃ

• App Hub (http://create.msdn.com/en-US/)
• Getting Started with Windows Phone (http://msdn.microsoft.com/enus/wp7trainingcourse_wp7gettingstarted_unit.aspx)
• Silver light for Windows Phone (http://channel9.msdn.com/Learn/Courses/WP7TrainingKit/WP7Silverlight)

 

কনসেপ্ট ডিজাইনিং :

কনসেপ্ট ডিজাইনার হতে গেলে প্রথমেই যা দরকার, তা হল যাবতীয় কম্পিউটারের ইলাস্ট্রেসন সফটওয়্যার প্যাকেজ সম্পর্কে আপ-টু-ডেট থাকতে হবে। ফিল্ম ইমেজারি বোঝার সাথে সাথে প্রোডাক্টের রিকোয়ারমেন্ট ভালভাবে বুঝতে হবে। এজন্য যেসব কি স্কিল থাকা দরকার, সেগুলা হলঃ

• চমৎকার ইলাস্ট্রেশন স্কিল
• কার্যকর কমিউনিকেশন স্কিল
• থ্রি-ডাইমেনশনাল স্পেস এবং পারসপেক্টিভ ভাল করে বুঝতে হবে।
• অন্যদের আইডিয়াকে ইন্টারপ্রেট করার ক্ষমতা থাকতে হবে
• কাজের ক্ষেত্রে ফ্লেক্সিবল হতে হবে, প্রয়োজনে যেকোন জায়গায় পরিবর্তনের প্রয়োজন হতে পারে।
• টিমের সবার সাথে কাজ করার মানসিকতা থাকতে হবে।
আজকাল ইন্টারনেট এ প্রায় সব বিষয়ের উপরই অনেক চমৎকার টিউটোরিয়াল পাওয়া যায়।

কনসেপ্ট ডিজাইন সম্পর্কে জানার জন্য এমন ভাল কিছু সাইটের লিঙ্ক হলঃ
• http://www.deviantart.com/
• http://wiki.gamedev.net/index.php/Main_Page
• http://www.gamedev.net/
• http://layersmagazine.com/category/indesign
•http://desktoppub.about.com/od/indesigntutorials/Adobe_InDesign_Tutorials.htm
•http://www.gamecareerguide.com/features/455/becoming_a_game_concept_.php

 

এপ্লিকেশন সাবমিশনঃ

অ্যাপ্লিকেশন ডেভেলপ করার পর সবচেয়ে গুরুত্বপূর্ণ যে কাজ, তা হচ্ছে সফল ভাবে অ্যাপ্লিকেশনটাকে মার্কেটে সাবমিট করা। অ্যাপ্লিকেশন সাবমিট করার সময় বেশ কিছু জিনিস খেয়াল রাখা প্রয়োজন। এখানে শুধু আইওএস আর এন্ড্রয়েড এর ক্ষেত্রে উল্লেখ করা হলঃ

আইটিউনসঃ

• অ্যাপস্টোর কর্তৃক অ্যাপ অনুমোদিত হবার প্রাথমিক সময় ১-৪ সপ্তাহ, পরবর্তী আপডেটের তুলনায় প্রাথমিক সাবমিশন প্রসিডিউর একটু স্লো।
• সাধারণত অ্যাপ আপডেটগুলো অল্প কিছুদিনের মাঝেই অনুমোদন পেয়ে যায়।
• তবে খুব অল্প সময়ের মধ্যে অনেকগুলা অ্যাপ আপডেট সাবমিট করলে, অনুমোদন প্রক্রিয়া স্বাভাবিকভাবেই একটু ধীর হয়ে পড়ে।
• কোনো কারনে যদি অ্যাপ রিজেক্ট হয়, তাহলেও ভেঙ্গে পড়ার কিছু নেই। কেননা অ্যাপলের রিজেকশন লেটারে খুব ভালভাবে উল্লেখ করা থাকে, কোথায় কি ঠিক করতে হবে।
• অ্যাপলের ইন্টারফেস গাইডলাইন খুব ভাল করে পড়তে হবে কারন এ ব্যাপারে অ্যাপল বেশ কড়াকড়ি করে থাকে।
• অ্যাপ সাবমিট করার পূর্বে খুব ভাল করে নিশ্চিত হবে অ্যাপ্লিকেশনে কোনো বাগ নেই, নাহলে রিজেকশন নিশ্চিত।
• কখনোই আনপাব্লিশড কোনো এপিআই ব্যবহার করা যাবে না।
• যদি ইন্টারনেট পেইজ লোদ করার জন্য কোন “UIWebView” ব্যবহার করা হয়, তবে অ্যাপকে ১২+ রেট করতে হবে।
• নরমাল ইউসের ক্ষেত্রে অ্যাপ এ কোন প্রকার অফেন্সিভ কিছু থাকা যাবে না।

 

থার্ড-পার্টি এন্ড্রয়েড স্টোর(GetJar, Handango, Carrier, ইত্যাদি) :

এক্ষেত্রে ওই স্টোরের বিজনেস ডেভেলপমেন্টের সাথে সম্পর্কিত লোকজনের সাথে কথা বলার সুযোগ থাকলে কাজে লাগানো যেতে পারে, কারন অনেকক্ষেত্রেই তা অল্টারনেটিভ রেভিনিউ মডেল বা কোন প্রোমোশনাল সুবিধা পেতে সাহায্য করে।

অফিসিয়াল এন্ড্রয়েড মার্কেটঃ

• এন্ড্রয়েড মার্কেট দ্রুত কম্পিউটারাইজড ভেলিডেশনের পর তা পাব্লিশ এর ব্যবস্থা করে।

• তবে এন্ড্রয়েড মার্কেটে টার্গেট ডিভাইস সিলেক্ট করার কোন উপায় নেই। এক্ষেত্রে ডিভাইস ভিসিবিলিটি ওএস ভার্সন আর এপিআই এক্সটেনশনের উপর নির্ভর করে।

• ইউসার অ্যাপ ক্রয়ের পূর্বে তা যাচাই করে দেখতে পারেন

• গুগল “রিমোট কিল” এর মাধ্যমে অ্যাপ ডিভাইস থেকে মুছে ফেলতে পারে।
মার্কেট, চাহিদা, কিভাবে শুরু করতে হবে সবকিছু সম্পর্কেই যখন জানা হল, তখন আর অপেক্ষা কেন? এখন থেকেই শুরু হয়ে যাক মোবাইল এপ্লিকেশন ডেভেলপমেন্ট এ আমাদের নতুন দিনের পথচলা।

সবার জন্য রইলো শুভকামনা।

</doc>
<doc>
তুষারাছন্ন গুগল সার্চ- “let it snow” টাইপ করুন”
ডিসেম্বর ১৮, ২০১১  মন্তব্য নেই   ২৬৪ বার পঠিত

সব ক্রিসমাসে তুষারপাত হয় না। এবার প্রকৃতিতে তুষারপাত হোক বা না হোক, গুগল ঠিকই তুষারপাতের ব্যবস্থা নিয়েছে। গুগল সার্চে তুষারপাতের একটি পরিবেশ তুলে এনেছে সার্চ জায়ান্ট। এজন্য গুগল তাদের সার্চে বিশেষ একটি ফিচার যোগ করেছে। এর ফলে, গুগল সার্চে “let it snow” টাইপ করলে সার্চ পাতাটি ক্রমশঃ তুষারাছন্ন দেখায় এবং তুষারপাতের মধ্যেই সার্চ রেজাল্ট দেখা যায়। খবর ম্যাশএবল-এর।

‘ডু এ ব্যারেল রোল’ নামে এরকম আরেকটি ফিচার যোগ করেছিলো গুগল যার সাহায্যে পুরো সার্চ রেজাল্টকে ৩৬০ ডিগ্রি কোনে ঘুরানো যেতো।

গুগল জানিয়েছে, সার্চ ব্যবহারকারীকে আনন্দ দিতেই এরকম ফিচার যোগ করে গুগল।

</doc>
<doc>
এবার ফেইসবুক চ্যাটে ইমোশন হিসেবে ব্যবহার করুন আপনার প্রফাইলের ছবিটি

অনেক ব্যস্ততার কারনে নিয়মিত টিউন করতে পারছিনা। তাই অনেক দিন পর আবার লিখতে বসে গেলাম। আজ আমি আপনাদের সাথে অনেক মজার একটি ট্রিক শেয়ার করবো। আপনারা যারা ফেইসবুক ব্যবহার করেন তারা সবাই নিশ্চয় তাদের বন্ধুদের সাথে চ্যাট করতে ভালবাসেন। এবং চ্যাট করার সময় আমরা বিভিন্ন ধরনের ইমোশন ব্যবহার করে থাকি যেমনঃ  ,  , :’) ,  ,  ইত্যাদি। তো এখানে যদি আপনি আপনার নিজের বা অন্য কোন বন্ধুর প্রফাইলের ছবিকে ইমোশন হিসেবে ব্যবহার করেন তাহলে নিশ্চয় অনেক মজার হবে। তাহলে আসুন দেখে নেওয়া যাক কিভাবে আপনার প্রফাইলের ছবিটিকে চ্যাট ইমোশন হিসেবে ব্যবহার করবেন।

যেভাবে আপনার প্রফাইলের ছবিটিকে চ্যাট ইমোশন হিসেবে ব্যবহার করবেন

আমরা যারা ফেইসবুক ব্যবহার করি তাদের সবারই নিশ্চয় একটি ইউজার নেম সেট করা আছে, যেমন আমার ফেইসবুক ইউজার নেম, facebook.com/raselronee এবং আমার ফ্যানপেজের ইউজার নেম facebook.com/raselrony.

আপনি চ্যাট ইমোশন হিসেবে আপনার নিজের প্রফাইলের ছবিসহ, আপনার ফ্যানপেজ এমনকি অন্য বন্ধুদের এবং ফ্যানপেজের ছবিগুলিকে ইমোশন হিসেবে ব্যবহার করতে পারবেন। এর জন্য আপনাকে যে কাজটি করতে হবে সেটা হল, আপনি যার প্রফাইলের ছবিটি ইমোশন হিসেবে ব্যবহার করতে চান তার ইউজার নেমটি জানা, যেমন আপনি যদি আমার প্রফাইলের ছবিটিকে ইমোশন হিসেবে ব্যবহার চান তাহলে আমার ফেইসবুক ইউজারনেমটি ব্যবহার করতে হবে, যেমনঃ [[raselronee]] অবশ্যই থার্ড ব্রাকেট গুলি সহ লিখতে হবে।

</doc> 
<doc>
স্বল্প দামে যারা ব্রান্ডের Laptop কিনতে চান তাদেরকে বলছি ……
জানুয়ারি ১২, ২০১২  মন্তব্য নেই   ১৪২ বার পঠিত

আজ আমি আপনাদের Toshiba Mini NB500 এই নোটবুক সম্পর্কে বিস্তারিত বলবো । এটা টোসিবা কতৃক বাজারজাকৃত লেটেষ্ট মডেলের নোটবুক । সাধ্যের মধ্যে দামে যদি আপনি ভালো নোটবুক কিনতে চান তবে আমার মনে হয় Toshiba Mini NB500 সবচেয়ে ভাল হবে । প্রথমতো এটা ব্রান্ডের জিনিস, এছাড়াও উন্নত সব সুবিধা পাবেন আপনি এই ল্যাপটপে । আসুন এক নজরে দেখে নিই Toshiba Mini NB500 এর ফীচারগুলি –

০১. ৬টি ডিজাইনের ভিন্ন ভিন্ন কালারের ল্যাপটপ থেকে আপানি যে কোন একটি বেছে নিতে পারেন ।
০২. ১০.১ ইন্চি HD Led Monitor
০৩. Webcam, Wifi, Lan, Bluetooth and Card Reader আছে
০৪. Intel এর Atom Processon এখানে ব্যবহার করা হয়েছে ।
০৫. অরজিনাল windows 7 operating system
০৬. ১বছরের আন্তর্জাতিক ওয়ারেন্টি পাবেন
০৭. ওজনে হালকা এবং দৃষ্টিনন্দন ডিজাইন আছে

এর দামটাও অনেক কম, বিশেষ করে বাংলাদেশের বাজারের পরিপ্রক্ষিতে এর দাম অনেক কম । আপনি ইচ্ছা করলে অনলাইনেই অর্ডার দিতে পারেন । এ বিষয়ে বিস্তারিত তথ্য পাবেন এখানে -  [link|http://www.bdstall.com/listingDetail/index/6134/|details information here]

 </doc>

 