<doc>
তোমাকে অভিবাদন প্রিয়তমা – শহীদ কাদরী
আজ মহান বিজয় দিবস। সবাইকে বিজয় দিবসের শুভেচ্ছা।
বিজয়ের এই দিনে শহীদ কাদরীর এই অসম্ভব সুন্দর কবিতাটা আপনাদের সাথে শেয়ার না করে থাকতে পারছি না। মাঝে মাঝে ভাবি এই রকম কবিতাও লেখা সম্ভব!!

~~তোমাকে অভিবাদন প্রিয়তমা – শহীদ কাদরী~~
ভয় নেই
আমি এমন ব্যবস্থা করবো যাতে সেনাবাহিনী
গোলাপের গুচ্ছ কাঁধে নিয়ে
মার্চপাস্ট করে চলে যাবে
এবং স্যালুট করবে
কেবল তোমাকে প্রিয়তমা।

ভয় নেই, আমি এমন ব্যবস্থা করবো
বন-বাদাড় ডিঙ্গিয়ে
কাঁটা-তার, ব্যারিকেড পার হয়ে, অনেক রণাঙ্গনের স্মৃতি নিয়ে
আর্মার্ড-কারগুলো এসে দাঁড়াবে
ভায়োলিন বোঝাই করে
কেবল তোমার দোরগোড়ায় প্রিয়তমা।

ভয় নেই, আমি এমন ব্যবস্থা করবো-
বি-৫২ আর মিগ-২১গুলো
মাথার ওপর গোঁ-গোঁ করবে
ভয় নেই, আমি এমন ব্যবস্থা করবো
চকোলেট, টফি আর লজেন্সগুলো
প্যারাট্রুপারদের মতো ঝরে পড়বে
কেবল তোমার উঠোনে প্রিয়তমা।

ভয় নেই…আমি এমন ব্যবস্থা করবো
একজন কবি কমান্ড করবেন বঙ্গোপসাগরের সবগুলো রণতরী
এবং আসন্ন নির্বাচনে সমরমন্ত্রীর সঙ্গে প্রতিযোগিতায়
সবগুলো গণভোট পাবেন একজন প্রেমিক, প্রিয়তমা!

সংঘর্ষের সব সম্ভাবনা, ঠিক জেনো, শেষ হবে যাবে-
আমি এমন ব্যবস্থা করবো, একজন গায়ক
অনায়াসে বিরোধীদলের অধিনায়ক হয়ে যাবেন
সীমান্তের ট্রেঞ্চগুলোয় পাহারা দেবে সারাটা বৎসর
লাল নীল সোনালি মাছি-
ভালোবাসার চোরাচালান ছাড়া সবকিছু নিষিদ্ধ হয়ে যাবে, প্রিয়তমা।

ভয় নেই আমি এমন ব্যবস্থা করবো মুদ্রাস্ফীতি কমে গিয়ে বেড়ে যাবে
শিল্পোত্তীর্ণ কবিতার সংখ্যা প্রতিদিন
আমি এমন ব্যবস্থা করবো গণরোষের বদলে
গণচুম্বনের ভয়ে
হন্তারকের হাত থেকে পড়ে যাবে ছুরি, প্রিয়তমা।

ভয় নেই,
আমি এমন ব্যবস্থা করবো
শীতের পার্কের ওপর বসন্তের সংগোপন আক্রমণের মতো
অ্যাকর্ডিয়ান বাজাতে-বাজাতে বিপ্লবীরা দাঁড়াবে শহরে,

ভয় নেই, আমি এমন ব্যবস্থা করবো
স্টেটব্যাংকে গিয়ে
গোলাপ কিম্বা চন্দ্রমল্লিকা ভাঙালে অন্তত চার লক্ষ টাকা পাওয়া যাবে
একটি বেলফুল দিলে চারটি কার্ডিগান।
ভয় নেই, ভয় নেই
ভয় নেই,
আমি এমন ব্যবস্থা করবো
নৌ, বিমান আর পদাতিক বাহিনী
কেবল তোমাকেই চতুর্দিক থেকে ঘিরে-ঘিরে
নিশিদিন অভিবাদন করবে, প্রিয়তমা।

</doc>

<doc>
পতাকার লাল সূর্যে আছো মিশে

মধুমতির তীরে আরেকটি ভোর
আসবে কুয়াশার চাদর সরিয়ে
ভোরের বাধাহীন আলোয়
পাখিদের ডানার শব্দে
বিজয়ের বারতা নিয়ে

নলখাগড়ার বনে ডাহুকের
অবিরাম ডেকে যাওয়া
এ পথেই গিয়েছিল যুবক
লাজরাঙা প্রিয়মুখ ঘরে রেখে
একটি লাল সূর্য আনবে বলে

লাল সূর্য আসে
আসে বিজয়ী বীরেরা
লাল সবুজ পতাকা উড়িয়ে
শুধু ফেরেনি সে যুবক

ডাহুকেরা আজো ডেকে যায়
বাধাহীন কন্ঠে আর
যুবকের এনে দেয়া সূর্যটা হাসে
লাল সবুজ পতাকায়
</doc>

<doc>
স্বাধীনতা আমার তৃষ্ণার্ত হৃদয়ের
শুভ্র গোলাপী স্পন্দন
দুরীভুত হলো এমহান দিনে
সাড়ে সাত কোটি বাঙ্গালীর বুকজ্বালা ক্রন্দন।
বেদনাশ্রুর উষ্ণ সিন্দু আর লালিমাময়
তাজা রক্তের স্রোতময় সাগর।
কাটগড়ার সুচীভেদ্য প্রাচীর লুপ্ত করে বাংলাবাসী
গগণে উড়ালো স্বাধীনতার জালালী কবুতর।
দীর্ঘ্য ন-মাসের সংগ্রামী কাফেলার ডাকে
কতো ভাই বোন স্বেচ্ছায় দিলো প্রাণ বিসর্জন
দেশ প্রেমিকদের শোক স্মৃতিতে
অশ্রুঝরা মন হয়না সংবরণ।। 
</doc>

<doc>
বিজয়ের চারটি দশক
হয়ে গেলো পার
দুঃখজনক হলেও কিন্তু
শেষ হয়নি মার।
শিল পাঠার ওই ঘষাঘষি
হজম করছে দেশ
গদির জন্য আজব খেলা
খেলতে লাগে বেশ।
রাজনীতি আজ পেটনীতিতে
হয়ে গেছে লীন।
এই মাটিতে জন্ম নিয়েও
শোধ করেনা ঋন।
বড়ো করার কোশেশ করে
শুধুই নিজের পেট
রাষ্ট্র শাষন তাদের কাছে
খেলনা কিংবা চ্যাট।। 
</doc>

<doc>
বিশ্ব বিবেক জেগে উঠো
কান্না শোনো বাঙালীদের
ভারত নামের পাষান দেশটি
উষর মরু করছে মোদের।
তাদের কাছে যতই মোরা
করছি বিলাপ দিচ্ছেনা কান
একটুখানি তাকিয়ে দেখো
আন্দোলনের চলছে তুফান।
বিশ্ববাসী দাও সাড়া দাও
নইলে ওরা থামবেনা আর
সময় থাকতে রুখতে হবে
এই প্রতিবাদ বাঁচা মরার।।

মশকরারও সীমা আছে
টিপাই বাঁধে বিনিয়োগের
প্রস্তাব দিলো মনমোহন
সেল মারলো তাদের বুকে
যারাই করছেন আন্দোলন।
মশকরারও সীমা আছে
করছে তবু বুঝে শুনে
জোতা মারো সবাই মিলে
ওর কপালে একশ গুণে।
ওদের সাথে দিন রজনী
মজলো যারা প্রেমের রসে
তাদের মুখেও জুতা মারো
সবাই মিলে দশে বিশে।। 
</doc>

<doc>
মুক্তিযোদ্ধা তারামন বিবি,রাজীবপুরের,
সিভিল সার্জন অফিসে এলেন কুড়িগ্রামের।
শুনে হনতদনত ছুটে গেলাম একবার দেখতে,
স্যারের পাশের চেয়ারে পরম যত্নে
বসানো হয়েছে তাঁকে।
ধার করা শাড়ি আর সোয়েটারের আড়ালে,
সারা শরীর আবৃত করে রেখেছে জরা ঢাকতে!
রম্নগ্ন,জুবুথুবু,রাজরোগ যৰায় আক্রানত্ম,
গাল দুটো বসা,চৰু কোটরাগত।
মুখে কালো কালো ছোপ,দারিদ্রতার ছোবল
বড় করম্নণভাবে উঠেছে ফুটে!
দু'চোখে আর্তি,জল টলমল।

সিভিল সার্জন,নিজেও এক মুক্তিযোদ্ধা।
খুক খুক কাশীর আর্তনাদে,
সনত্মর্পনে সরে যান গ্রহণযোগ্য দূরত্বে।
পাছে এক মুক্তিযোদ্ধার রোগ ছড়িয়ে না পড়ে
আরেক মুক্তির শরীরে!
যৰা তো রেয়াত করবে না আর
যেই হও,মুক্তিযোদ্ধা বা ডাক্তার।

ক্লানত্ম কণ্ঠে আবেদন উপযুক্ত চিকিৎসার,
আর সামান্য একটা চাকুরী ছেলের!
দিলে দয়া মায়া আছে সিভিল সার্জনের,
চিকিৎসা আর ব্যবস্থা করলেন ওষুধ-পত্রের।
কিন্তু এ রোগে আরও প্রয়োজন খাদ্য-পথ্যের।
আনুষঙ্গিক কোথায় পাবে?প্রশ্ন তারামন বিবির!

উত্তর আর হতাশাকে ঢাকতে,পত্রিকার ক্যামেরাম্যান,
সৌখিন ফটোগ্রাফারের কিস্নক ক্লিক!
মুহূর্তে প্রতিযোগিতা শুরম্ন,
কে কতটুকু নিকটবতর্ী হতে পারে তাঁর!
মুখে সমবেদনার হাসি নিয়ে,
যৰার ব্যাপারটা সাময়িক ভুলে!

পরদিন পত্রিকার পৃষ্ঠায়,সবাই ছবি দেখে,
তাঁর ডানে বামে,সামনে পেছনে
কতটুকু কাছে কে কে?
কেউ কেউ পেপার কাটিং রাখে,
কেউ বা স্টিল ফটো সংগ্রহ করে,
গর্বিত স্মৃতির ইতিহাস জমা রাখে!

তারামন বিবির এতে কিছু যায় আসে না!
আমি,মুক্তিযোদ্ধা সিভিল সার্জন আর
সেদিনের উপস্থিত কেউই তাঁর
খবর জানেও না বা রাখেও না! 
</doc>

<doc>
আমার হৃদয় আঙ্গিনাতে পূর্ণিমা চাঁদ হাসে
সেই হাসিতে বারে বারে তোমার ছবি ভাসে
ও আমার কামলীওয়ালা
কামলীওয়ালা
তোমার ওই রৌশনীতে
দুনিয়া মাতোয়ালা।।

তোমি মোদের হীরের খনি
তুমি মোদের নয়নমণি
তোমার প্রেমে মত্ত যিনি
সেইতো দুজাহানের ধনি।।

তোমার প্রেমে কুল কায়েনাত
জানায় দুরুদ সালাম সালাত
রোজ হাশরে পাইতে নাজাত
করি আমি এই মোনাজাত।।

তোমার নূরের মশাল জ্বেলে
জ্বালিয়ে দাওগো আমার দিলে
পুলসিরাতের কঠিন পুলে
নিয়ো আমায় আপন কোলে।। 
</doc>

<doc>
প্রেম প্রীতি আর ভালোবাসা
পৃথিবীতে থাকতো যদি
বিমান হামলা কামান গুলা
চলতনা আর নিরবধি।

ফিলিস্তিনে উড়তনা আর
তাজা লোকের মাথার খুলি
বিশ্বব্যাপী মরতনা আর
নীরিহ সব মানুষগুলি।

ভিটে মাটি গৃহ ছেড়ে
নারী শিশু কাঁদতনা আর
পাষন্ডরা হত্যা করে
খিলখিলিয়ে হাসতনা আর।

মুক্ত স্বাধীন থাকতো মানুষ
যুদ্ধ তখন লাগতোনা আর
ধনী গরিব ফারাক তখন
বিশ্বব্যাপী থাকতোনা আর।

রাসায়নিক মারনাস্ত্র
তৈরী করা আর হতোনা
মানুষ মারার বিশাল বাজেট
তৈরী করা আর হতোনা।

বিশ্ব মোড়ল শাসকগুষ্টি
এত্তো পাষান আজকে কেন
প্রেম প্রীতি আর ভালোবাসা
হারিয়ে গেলো কোথায় যেন!! 
</doc>

<doc>
ফাঁটা ঢোল ও ঢাকের আঘাত গুলো
যেন অসুরের তলোয়ার
বেঁধে আমার বুকে
তোর কথা মনে পড়ে - অরুনা,
তুই কাঁদিস না।

ইছামতি নদীর নীল আকাশে
আজ সাদা কাশের উল্লাস
তোর বুকের শানবাঁধানো ঘাটে
কাশ ফুল গুলো কী ফোটেছে!

সেবার আমরা দু’জনে লুকিয়ে
কাঠের সাঁকোর এপারে ওপারে
মা দুর্গাকে দেখে
গভীর রাতে
বাড়ি ফিরেছিলাম মহা খুশিতে
আর কী বকাটাই না খেলি তুই!
নষ্টা মেয়ের অপবাদে
পাঠিয়ে দিল তোকে ওপারে
চোখের জলে
ভিসার ফাঁসে।

উচ্ছল পুজোর ঝলমল আলোয়
শত পুজারীর ভীড়ে তোকে খুজি।

ইছামতি নদীর জলে
বিসর্জনটা দেবো জমিয়ে
তুই কাঁদিস না
নদীর ওপারে
দুর্গার দশটা হাত এগিয়ে এসে
জড়িয়ে ধরবে তোকে উষ্ণ আলিঙ্গনে।
</doc>

<doc>
আজ প্রভাতি সূর্যটা
ভীষণ আনন্দিত হয়ে
পৌঁছে দিল খুশির ঈদের খবর
বাতাসে ভেসে বেড়াচ্ছে আতরের খুশবু
পুকুর বা দিঘির ঘাটে মানুষের ভিড়।
হিংসা-বিবাদ ভুলে
একে অপরের সুবাসিত সাবান
ভাগাভাগি করে মাখছে খুশি মনে
স্বচ্ছ জল সাবানের ফেনায় হয়েছে সাদা
গোলাপজল আর আতরের খুশবু।
গরিব-দুঃস্হ মানুষেরা পেয়েছে আজি
প্রতিবেশি ধনীর মহত্বের দান
সেই টাকায় ওঁরাও মেতেছে আনন্দে।
মসজিদ-ঈদগাহ সেজেছে নতুন সাজে
কচি-কাঁচা সহ সকল পুরুষ গুলো
পাজামা-পাঞ্জাবি পরে
মাথায় রং-বেরংঙের টুপি লাগিয়ে
এগিয়ে চলছেন নামাজ পড়ার জন্য।
ময়দানে রচিত হবে দৃঢ় সাম্যের বুনিয়াদ
ভালবাসা ঢেলে হাতে হাত দিয়ে
বুকে বুক ঠেকিয়ে
চলবে কোলাকুলির পর্ব দীর্ঘক্ষণ।
স্রষ্টার শ্রেষ্ঠজীবের সকল পাপ
টগবগিয়ে রক্তে ভেসে যাবে
নিরীহ জীবের রক্তের বিনিময়ে
নাজাত হবে আশরাফুল মাকলুকাত
মৃত্যুগামী গুনাহের যন্ত্রণার ছটফট
প্রাণের বিনিময়ে কাফ্‌ফারার প্রয়াস।
আমার মনটা আজ বড়ই ভারাক্রান্ত
গত বছর এই দিনে
ঈদগাহ থেকে নামাজ পড়ে
বাড়ি ফিরেই উঠোনে
চেয়ারে বসে থাকা
বাবার স্নেহমাখা হাত দু'টি ধরে
বুকে বুক ঠেকিয়ে কোলাকুলিও
করেছিলাম অনেক্ষণ ধরে।
এবার বাবা নেই, নেই চেয়ারটাও
যদি ফিরে পেতাম
আদরের সেই দু'টি হাত
মুহূর্তেই উধাউ হয়ে যেত
আমার সব ব্যথা-বেদনা
নিয়তির নিষ্ঠুরতা নিতেই হবে মেনে।
</doc>
