<doc>আর্টস ই-বুক
জীবনানন্দ দাশের ‘সাতটি তারার তিমির (১৯৪৮)’
| ১৩ জুলাই ২০১১ ১০:৪২ অপরাহ্ন

সাতটি তারার তিমির

প্রথম প্রকাশ: ১৯৪৮

জীবনানন্দ দাশ

(১৮৯৯ – ১৯৫৪)

সাতটি তারার তিমির জীবনানন্দ দাশের পঞ্চম কাব্যগ্রন্থ, প্রথম প্রকাশিত হয় ১৯৪৮ সালে, বাংলা অগ্রহায়ণ ১৩৫৫ সনে। প্রকাশক আতাওয়ার রহমান, কলকাতার ‘গুপ্ত রহমান এন্ড গুপ্ত’ প্রকাশনী থেকে প্রকাশ করেন সাতটি তারার তিমির। প্রচ্ছদ করেছিলেন সত্যজিৎ রায়। ৪০টি কবিতা নিয়ে ৬+৮০ পৃষ্ঠার ডিমাই সাইজের বইটির মূল্য রাখা হয়েছিল আড়াই টাকা। বইটি জীবনানন্দ দাশ উৎসর্গ করেন হুমায়ুন কবিরকে।

হুমায়ুন কবির ফরিদপুরের লোক, কিন্তু ১৯৪৭ সালে ভারত ও পাকিস্তান রাষ্ট্র গঠিত হলে তিনি ভারতে থেকে যান, যদিও ফরিদপুর পাকিস্তানের অংশ হয়। পাকিস্তান থেকে যাওয়া জীবনানন্দ এসময় কলকাতায় চাকরি খুঁজছিলেন। আর হুমায়ুন কবির ছিলেন একাধারে কংগ্রেস সরকারের শিক্ষামন্ত্রী মৌলানা আবুল কালাম আজাদের অধীনে ভারতের যুগ্ম শিক্ষা উপদেষ্টা, শিক্ষা সচিব এবং বিশ্ববিদ্যালয় মঞ্জুরী কমিশনের চেয়ারম্যান।

‘সাতটি তারার তিমির’ প্রকাশিত হবার পরে জীবনানন্দ দাশ ‘স্বরাজ’ নামে এক দৈনিক পত্রিকার সাহিত্য সম্পাদক নিযুক্ত হন। ‘স্বরাজ’ পত্রিকার প্রতিষ্ঠাতা ছিলেন হুমায়ুন কবির।

জীবনানন্দ দাশ রচিত ‘সাতটি তারার তিমির’—এর আর্টস সংস্করণ প্রকাশিত হলো। সত্যজিৎ রায়ের আঁকা প্রচ্ছদ দিয়ে বর্তমান আর্টস সংস্করণের প্রচ্ছদ করা হয়েছে।

অনলাইনে পড়ুন অথবা/এবং ডাউনলোড করুন:
জীবনানন্দ দাশের ‘সাতটি তারার তিমির (১৯৪৮)’

সাতটি তারার তিমির (১৯৪৮)
অনলাইনে পড়তে উপরের ছবিতে ক্লিক করুন

    অনলাইন পাঠের জন্য মাউজ ক্লিকে বইয়ের পৃষ্ঠা উল্টানোর মতো করে ফ্লিপ করা যাবে। ই-বুক উইন্ডো প্যানেলের নিচের দিকে ’save pages’ বাটনে ক্লিক করে ই-বুকটির পিডিএফ ভার্সন ডাউনলোড করা যাবে। এছাড়া জুম করার জন্য ক্লিক করতে হবে, আর ফুলস্ক্রিন করার জন্য ই-বুক প্যানেলে নির্দিষ্ট বাটন আছে।

    আর পিডিএফ ফাইলে সূচীপত্রে কবিতার নামে লিংক করা আছে। কবিতার নামে ক্লিক করলেই উদ্দিষ্ট কবিতায় যেতে পারবেন পাঠক। অনলাইনে পড়ার ক্ষেত্রেও এটি কাজ করবে। </doc>