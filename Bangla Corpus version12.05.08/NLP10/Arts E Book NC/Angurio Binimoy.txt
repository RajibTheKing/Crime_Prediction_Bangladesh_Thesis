<doc>আর্টস ই-বুক
ভূদেব মুখোপাধ্যায়ের ‘অঙ্গুরীয় বিনিময় (১৮৫৭)’
| ১৩ সেপ্টেম্বর ২০১১ ১:৪৮ পূর্বাহ্ন

অঙ্গুরীয় বিনিময়

প্রথম প্রকাশ: ১৮৫৭

ভূদেব মুখোপাধ্যায়

(১৮২৭ – ১৮৯৪)

১৮৫৭ সালে ঐতিহাসিক উপন্যাস নামে একটি বই প্রকাশ করেন ভূদেব মুখোপাধ্যায়। ঐতিহাসিক উপন্যাস-এঅঙ্গুরীয় বিনিময়-এর প্রথম প্রকাশ। এই বইয়ে দুটি উপন্যাস একসাথে প্রকাশিত হয়। অঙ্গুরীয় বিনিময় বাদে অন্যটি ছিলো সফল স্বপ্ন। ‘রোমান্স অব হিস্ট্রি’ নামের একটি ইংরেজি বই থেকে প্লট সংগ্রহ করেন ভূদেব। দু’টি উপন্যাসই ঐ ইংরেজি বইয়ের উপর ভিত্তি করে রচিত। ফলে উপন্যাস দু’টিতে ঐতিহাসিক তথ্যনিষ্ঠার সাথে সচেতন ফিকসনের যোগ আছে। বলা হয় বাংলা সাহিত্যে ঐতিহাসিক উপন্যাস লিখবার প্রথম উদাহরণ ভূদেব মুখোপাধ্যায়ের। কাজী আবদুল ওদুদ বলেন, বঙ্কিমচন্দ্রের ‘দুর্গেশনন্দিনী’ উপন্যাসে অঙ্গুরীয় বিনিময়-এর আসর দেখতে পাওয়া যায়।

অঙ্গুরীয় বিনিময় তথা ঐতিহাসিক উপন্যাস প্রথম প্রকাশের সময় ভূদেব রচিত বিজ্ঞাপন পাওয়া যায় ১৯০২ সালে প্রকাশিত বইটির (ঐতিহাসিক উপন্যাস) ষষ্ঠ সংস্করণ থেকে। এখানে সেটি যুক্ত করা হলো:

    প্রথমবারের বিজ্ঞাপন

    গল্পচ্ছলে কিঞ্চিত কিঞ্চিত প্রকৃত বিবরণ এবং হিতোপদেশ শিক্ষা হয় ইহাই এই পুস্তকের উদ্দেশ্য। ইহাতে দুইটী স্বতন্ত্র স্বতন্ত্র উপন্যাস সন্নিবেশিত হইয়াছে। তাহার প্রথমটীর সহিত দ্বিতিয়টীর কোন সম্বন্ধই নাই। উভয় উপন্যাসেই রাজ্য-সম্বন্ধীয় যে সকল কথা আছে, তাহা প্রকৃত ইতিহাসমূলক, অপরাপর যে সকল বিবরণ বর্ণিত হইয়াছে তাহারও কোন কোন অংশমাত্র ইতিবৃত্তে পাওয়া যায়, কিন্তু তাহাও সর্ব্বতোভাবে প্রামাণিক বলিয়া গ্রাহ্য নহে।

    ইংরাজীতে ‘রোমানস অব হিষ্টরী’ নামক একখানি গ্রন্থ আছে। তাহারই প্রথম উপাখ্যান লইয়া ‘সফলস্বপ্ন’ নামক উপন্যাসটী প্রস্তুত হইয়াছে।‘অঙ্গুরীয় বিনিময়’ নামক দ্বিতীয় উপন্যাসেরও কিয়দংশ ঐ পুস্তক হইতে সংগৃহীত হইয়াছে।

    এতদ্দেশহিতৈশী শ্রীযুক্ত হজসন্ প্রাট্ সাহেব এই পুস্তকের পাণ্ডুলিপি লইয়া আদ্যোপান্ত সমুদায় পাঠ করত বিশিষ্টরূপ সন্তোষ প্রকাশ করিয়াছিলেন। আমি তাহাতেই সাহস প্রাপ্ত হইয়া এই পুস্তক মুদ্রিত করিতে প্রবৃত্ত হই। পরে মুদ্রণ কালে হুগলী নর্ম্ম্যাল বিদ্যালয়ের সুযোগ্য অধ্যাপক শ্রীযুক্ত রামগতি ন্যায়রত্নের বিশিষ্ট আনুকূল্যে ইহার সংশোধন করা হইয়াছে। 


ভূদেব মুখোপাধ্যায়, ২২ ফেব্রুয়ারি ১৮২৭ - ১৫ মে ১৮৯৪


ভূদেব মুখোপাধ্যায় একাধারে সম্পাদক, শিক্ষাবিদ, লেখক ছিলেন। তার লেখা ‘স্বপ্নলব্ধ ভারত ইতিহাস (এডুকেশন গেজেট, ১৮৭৫-৭৬)’ বাংলায় জাতীয়তাবাদী ইতিহাস রচনার প্রথম দিককার প্রয়াস। সেসময়ে এটি বহুল পঠিত বই ছিলো।

ভূদেব মুখোপাধ্যায়-এর ‘অঙ্গুরীয় বিনিময়’ এবারে আর্টস ই-বুক হিসেবে প্রকাশিত হলো।

অনলাইনে পড়ুন অথবা/এবং ডাউনলোড করুন:
ভূদেব মুখোপাধ্যায়ের ‘অঙ্গুরীয় বিনিময় (১৮৫৭)’

ভূদেব
অনলাইনে পড়তে উপরের ছবিতে ক্লিক করুন

    অনলাইন পাঠের জন্য মাউজ ক্লিকে বইয়ের পৃষ্ঠা উল্টানোর মতো করে ফ্লিপ করা যাবে। ই-বুক উইন্ডো প্যানেলের নিচের দিকে ’save pages’ বাটনে ক্লিক করে ই-বুকটির পিডিএফ ভার্সন ডাউনলোড করা যাবে। এছাড়া জুম করার জন্য ক্লিক করতে হবে, আর ফুলস্ক্রিন করার জন্য ই-বুক প্যানেলে নির্দিষ্ট বাটন আছে।
</doc>