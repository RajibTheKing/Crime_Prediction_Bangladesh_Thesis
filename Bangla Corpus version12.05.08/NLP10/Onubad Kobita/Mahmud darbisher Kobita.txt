<doc>মাহমুদ দারবিশের কবিতা
‘বিস্মৃতির স্মৃতি’
অজয় দাশগুপ্ত | ১৬ আগস্ট ২০০৮ ১:১২ পূর্বাহ্ন

১৯৮২ সালে ইজরায়েল যখন লেবাননে আক্রমণ হানে, তখন বেইরুটে নির্বাসিতের জীবন কাটাচ্ছিলেন মাহমুদ দারবিশ। ইজরায়েলি বিমান থেকে এক সন্ধ্যায় বেইরুটে কয়েক পশলা বোমাবর্ষণের পর দারবিশের কলম থেকে বেরিয়ে আসে এই কবিতাটি।

বিস্মৃতির স্মৃতি

এই সেই রাস্তা,
আর এখন ঘড়িতে সন্ধ্যা ৭টা।
দিগন্ত যেন ইস্পাত বলয়।
আমার নিষ্পাপ আবেগের কথা
আমি এখন কাকে বলবো?…
এই রাস্তায় এমন আস্তে হাঁটছি
যেন একটা জেট বিমানও
আমাকে বোমার লক্ষ্য হিসাবে ভুল না করে।
শূন্যতা তার করাল বিস্তৃত করেছে,
কিন্তু তাও আমাকে গ্রাস করলো না।
লক্ষ্যহীনভাবে এগিয়ে চলেছি,
যেন এই রাস্তাগুলোকে আমি
প্রথমবার চেনার চেষ্টা করছি
এবং শেষবারের মতো হেঁটে চলেছি।
অনুবাদ: অজয় দাশগুপ্ত

গড়িয়া, কলকাতা

ajoy_dasgupta@hotmail.com
অনুবাদ কবিতা
প্রতিক্রিয়া (১) »

        প্রতিক্রিয়া জানিয়েছেন সিদ্ধার্থ সরকার — সেপ্টেম্বর ১১, ২০১০ @ ৪:৪৩ অপরাহ্ন

        অনুবাদও কখনো কখনো মৌলিক হয়ে যায় . . .।

        সিদ্ধার্থ সরকার
        ভট্টপাড়া, জিয়াগঞ্জ, মুর্শিদাবাদ
</doc>