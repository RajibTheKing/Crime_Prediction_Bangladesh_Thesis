
617

দেশে কি ফিরে এসেছে সংঘাতের রাজনীতি? সরকারি দল আওয়ামী লীগ ও বিরোধী দল বিএনপির মধ্যে এখন সাপে নেউলে সম্পর্ক। দেশের চলমান রাজনৈতিক সঙ্কটে নতুন মাত্রা যোগ করেছে ঢাকা মহানগর মেট্রোপলিটন পুলিশের একটি সিদ্ধান্ত। তারা ইতিমধ্যেই সভা-সমাবেশ-মিছিলের ওপর নিষেধাজ্ঞা জারি করেছে। ৬ বছর পর আবার কারফিউ বা ১৪৪ ধারা জারির ঘটনা ঘটেছে। সংঘাতের এ রাজনীতির সুযোগ নিয়ে পুলিশ চণ্ড রূপে আবিভর্‚ত হয়েছে। মিছিলে বাধা দেয়ার নামে লক্ষীপুর ও চাঁদপুরে চারজনকে গুলি করে হত্যা করেছে। গুলিবিদ্ধ হয়েছে আরো শতাধিক মানুষ। এ ঘটনার মধ্য দিয়ে দেশে লাশের রাজনীতি নতুন রূপে ফিরে এলো।
২৯ জানুয়ারি বিএনপির গণমিছিল ও একই দিন আওয়ামী লীগের সমাবেশের কর্মসূচি ঘোষণা করার প্রেক্ষাপটে রাজনীতি আবার সংঘাতের চেহারা নিয়ে সামনে আসে। এরই পরিপ্রেক্ষিতে ঢাকা মহানগর পুলিশ রাজধানীতে সভা-সমাবেশ মিছিল নিষিদ্ধ করে। সকাল ৬টা থেকে রাত ১২টা পর্যন্ত নিষেধাজ্ঞা বহাল থাকে। গত ৯ জানুয়ারি চট্টগ্রামের সমাবেশ থেকে তত্তাবধায়ক সরকার পদ্ধতি পুনর্বহালের দাবিতে ২৯ জানুয়ারি এই গণমিছিলের কর্মসূচি ঘোষণা করা। ২৬ জানুয়ারি ঢাকা মহানগর আওয়ামী লীগের বর্ধিত সভায় একই দিন বঙ্গবন্ধু অ্যাভিনিউয়ে দলের কেন্দ্রীয় কার্যালয়ের সামনে জনসভা করার ঘোষণা দেয়া হয়। অর্থাৎ একই দিন সরকারি ও বিরোধী দল পাল্টাপাল্টি কর্মসূচি নিয়ে মাঠে নামে। নিষেধাজ্ঞার কারণে বিএনপি ঢাকা বাদে সারাদেশে গণমিছিল কর্মসূচি পালন করে।
হত্যা ও লাশের রাজনীতি এ দেশে নতুন নয়। এ রাজনীতির হাত ধরে ২০০৬ সালে ২৮ অক্টোবরের সৃষ্টি হয়। সরকারি ও বিরোধী দলের সমঝোতা না হওয়ায় ওয়ান-ইলেভেনের জন্ম হয়। প্রধানমন্ত্রী ও বিরোধীদলীয় নেত্রী গ্রেফতার হন। দুই নেত্রী একসঙ্গে গ্রেফতার ও কারাবরণের নতুন ইতিহাস সৃষ্টি হয়। এ ইতিহাস সৃষ্টি হয়েছিল প্রধান দুই রাজনৈতিক দলের পারস্পরিক বিরোধিতা ও শত্রুতার মানসিকতার জন্যই।
দেশের অতীত ইতিহাস ঘাঁটলে দেখা যায়, সরকারি দল ও বিরোধী দলের মধ্যে পারস্পরিক বোঝাপড়া না থাকলেই সংঘাত অনিবার্য হয়ে দাঁড়ায়। আর এই সংঘাতের সুযোগ নিয়ে অন্য শক্তি ক্ষমতা দখলের চেষ্টা চালায়। হঠাৎ করে রাজনীতিক মাহমুদুর রহমান মান্নার টক শো বন্ধ, মিছিল-সমাবেশ নিষিদ্ধ করাসহ ১৪৪ ধারা জারি, মাহী বি চৌধুরীর ফেসবুক আন্দোলন বন্ধ, সেনা অভ্যুত্থানের ষড়যন্ত্র, সরকারি ও বিরোধী দলের মধ্যে পাল্টাপাল্টি কর্মসূচি ঘোষণা রাজনীতির সম্ভাব্য পরিণতি সম্পর্কে সন্দেহ জাগায়।
প্রধান বিরোধী দল বিএনপির গণমিছিলের কর্মসূচিতে পুলিশের গুলিতে চাঁদপুরের স্বেচ্ছাসেবক দলের কর্মী লিমন, ভ্যানচালক আবুল হোসেন গাজী, লক্ষীপুরে যুবদল কর্মী রুবেল, বিএনপি কর্মী আবুল কাশেম নিহত হয়েছেন। সারাদেশে দেড়শ নেতাকর্মী গুলিবিদ্ধ হয়েছেন। পুলিশের তাণ্ডবে চাঁদপুর, লক্ষীপুর, ময়মনসিংহ, ব্রাহ্মণবাড়িয়া, নাটোর, নীলফামারী, কিশোরগঞ্জ, ঝালকাঠি, বাগেরহাট, দিনাজপুরসহ ১০টি জেলা রণক্ষেত্রে পরিণত হয়। কর্মী হত্যার প্রতিবাদে বিএনপি ও সমমনা রাজনৈতিক দলগুলো চাঁদপুর ও লক্ষীপুরে হরতালের কর্মসূচি দেয়।
গণমিছিলে পুলিশের বাধাকে কেন্দ্র করে ২৯ জানুয়ারি সারাদেশেই বিভিন্ন স্থানে পুলিশ ও বিএনপি নেতাকর্মীদের মধ্যে সংঘর্ষ হয়। এতে সাংবাদিক পুলিশসহ চার শতাধিক ব্যক্তি আহত হয়। এবারে বিএনপির ডাকা কর্মসূচিতে পুলিশ হঠাৎ করেই যেন একটু বেশি বেপরোয়া। রাজনীতি ঘনিষ্ঠ অনেকেই মনে করেন চাঁদপুর ও লক্ষীপুরে গুলিবর্ষণের মতো ঘটনা না ঘটালেও পারত। চাঁদপুরের প্রত্যক্ষদর্শীদের মতে, পুলিশ অনেকটা বেসামাল হয়ে গুলিবর্ষণের ঘটনা ঘটিয়েছে। এবারের রাজনীতিতে লাশ বীভৎস্য কায়দায় উপস্থাপন করার সংস্কৃতিও চালু হয়েছে। চাঁদপুরে পুলিশের গুলিতে আহত অবস্থায় লিমনের চিকিৎসা করার ব্যবস্থা করা হয়নি। বরং আহত লিমনকে হাত-পা ধরে চ্যাংদোলা করে টেনেহিঁচড়ে নিয়ে যাওয়া হয়েছে।
আওয়ামী লীগ ও বিএনপির পাল্টাপাল্টি কর্মসূচিতে উদ্বিগ্ন দেশের মানুষ। শান্ত রাজপথ আবার উত্তপ্ত হয়ে ওঠায় শঙ্কিত দেশবাসী। সংঘাতের পথে কোনো কিছু অর্জন করা সম্ভব নয়। সঙ্কট নিয়ে আলোচনার মাধ্যমে সমাধানে পৌঁছানো সম্ভব। দেশে এখন যে সঙ্কট তা উভয় দল আলোচনায় বসে সমাধান করতে পারবে। দেশের মালিক জনগণ। সরকার জনগণের প্রতিনিধি। প্রতিনিধিদের কাজ হচ্ছে জনগণের আকাক্সক্ষাকে প্রতিনিয়ত ধারণ এবং সে অনুযায়ী পদক্ষেপ গ্রহণ করা। চাঁদপুর ও লক্ষীপুরে যে ঘটনা ঘটেছে তা তদন্তে কমিটি গঠন করা হয়েছে কিন্তু দায়ীদের খুঁজে বের করা যাবে কি? পুলিশ যদি অতি উৎসাহী হয়ে এই ঘটনা ঘটিয়ে থাকে তবে দায়ী পুলিশকে আইনের হাতে সোপর্দ করে দৃষ্টান্তমূলক শাস্তির ব্যবস্থা করা সংশ্লিষ্ট সবার দায়িত্ব। সরকার যত তাড়াতাড়ি বিষয়টি ইতিবাচকভাবে নিয়ে পদক্ষেপ  নেবে ততই তাদের মঙ্গল হবে। নির্যাতন বা অপকৌশল দিয়ে সত্য গোপন করা যায় না। গণতন্ত্রের ক্ষেত্র যত প্রশস্ত হবে, ষড়যন্ত্রের রাজনীতি তত দ্রুত বন্ধ হবে। সরকারের দৃঢ় পদক্ষেপই পারে চলমান সঙ্কট দূর করতে।





WORDCOUNT-861

এক মাসের কম সময়ে সরকার আবারো নির্বাহী আদেশে সব ধরনের জ্বালানি তেলের দাম প্রতি লিটারে ৫ টাকা করে বাড়িয়েছে। নতুন বছরের প্রথম দিনে পরিকল্পনাহীন জ্বালানি তেলের দাম বৃদ্ধি ক্রমবর্ধমান মূল্যস্ফীতিকে আরো উসকে দিয়েছে। এর ফলে পরিবহন ব্যয় বেড়ে যেতে শুরু করেছে। আর বর্ধিত পরিবহন ব্যয়ের প্রভাবে পণ্যমূল্যও বাড়বে। জ্বালানি তেলের দাম বাড়ায় নতুন করে জনদুর্ভোগ বাড়বে। বিশ্ববাজারে যখন তেলের দাম কমছে তখন বাংলাদেশে এ দাম বৃদ্ধি প্রশ্নবিদ্ধ বৈকি। এতে সরাসরি মানুষ ভোগান্তির শিকার হবে।
সরকার পরিচালনায় ভুলনীতির কারণে বেড়েছে ভর্তুকি। ফলে কোনোভাবেই নিয়ন্ত্রণ করা যায়নি মূল্যস্ফীতি। গত বছরে বিদ্যুতের দাম বেড়েছে ৩ বার, জ্বালানি তেলের দাম ৪ বার ও সিএনজি ২ বার। এই দাম বাড়ানো নিয়ে জনজীবনে সমস্যা বাড়ছে। সরকার প্রতিবারই মধ্যরাতে এক নির্বাহী আদেশে এই দাম বৃদ্ধির ঘটনা ঘটিয়েছে। দাম বৃদ্ধির ঘটনার আগে সরকার কারো সঙ্গে আলোচনা বা মতবিনিময়ের প্রয়োজনটুকুও মনে করছে না। ঘটনাগুলো ঘটছে মধ্যরাতে নিভৃতে, যাতে জনতার প্রাথমিক ক্ষোভ রাতেই প্রশমিত হয়ে যায়।
গত বছরে জাতীয় গ্রিডে ১ হাজার ৩শ ৩৪ মেগাওয়াট বিদ্যুৎ যোগ হয়েছে। নতুন গ্যাস আবিষ্কার হয়েছে। দেশি কোম্পানি এই গ্যাস আবিষ্কার করেছে। আর সঙ্গে সঙ্গে গ্যাস উৎপাদন বেড়েছে ৩০ কোটি ঘনফুট। এরপরও জ্বালানি তেলের দাম বেড়েছে। বর্তমান সরকার ক্ষমতায় আসার তিন বছরে মোট লিটারপ্রতি জ্বালানি তেলের দাম বেড়েছে ৪৫ টাকা। এরই মধ্যে পাইকারি পর্যায়ে বিদ্যুতের দাম বাড়ানো হয়েছে ৩ বার। যথাক্রমে ফেব্রুয়ারি, আগস্ট ও ডিসেম্বরে এ দাম বাড়ানো হয়।
বিশ্ববাজারে জ্বালানি তেলের দাম বাড়ার কারণ দেখিয়ে স্থানীয় বাজারে বাড়াতে হয়েছে বলে জানায় বিপিসি। মে, সেপ্টেম্বর, নভেম্বর ও ডিসেম্বরের শেষ দিনে আরো একবার জ্বালানি তেলের দাম বাড়ানো হয়। প্রত্যেকবারই লিটারপ্রতি ৫ টাকা করে বাড়ানো হয়। জ্বালানি তেলের এই বৃদ্ধি প্রসঙ্গে অর্থনীতিবিদ ড. আবুল বারকাত বলেন, অপ্রয়োজনীয় খাতের ভর্তুকি ও ব্যয় না কমানো এবং ভাড়াভিত্তিক বিদ্যুৎকেন্দ্রের জন্য বেশি পরিমাণ জ্বালানি তেল কেনার কারণেই এ ধরনের পদক্ষেপ সরকারকে নিতে হচ্ছে। জ্বালানি তেলের মূল্যবৃদ্ধি দেশের অর্থনীতিতে নেতিবাচক প্রভাব ফেলতে পারে।
জ্বালানি তেলের পাশাপাশি সরকার বিদ্যুৎ ও সিএনজির দাম বাড়ানোর উদ্যোগ নিয়েছে। অর্থমন্ত্রী আবুল মাল আবদুল মুহিত বলেছেন, জ্বালানি তেল ও বিদ্যুতের দাম বাড়তেই থাকবে। তিনি এই জানুয়ারিতেই আরেক দফা বিদ্যুতের দাম বাড়ার ইঙ্গিত দিয়েছেন। যদিও তার কথার বিরোধিতা করেছেন জ্বালানি উপদেষ্টা ড. তৌফিক এলাহী। তিনি বলেছেন, অর্থমন্ত্রী যা বলেছেন তা সঠিক নয়। সরকারের মন্ত্রীর বক্তব্য না উপদেষ্টার বক্তব্য সঠিক তা নিয়ে প্রশ্ন দেখা দিয়েছে। একেক জনের একেক ধরনের বক্তব্যে সরকারের মধ্যে সমš^য়হীনতার চিত্রই ফুটে ওঠে।
গত এক বছরে জ্বালানি তেল চার দফা ও সিএনজির দাম দু দফায় বাড়ানোর ফলে সামগ্রিক অর্থনীতিতে বিরূপ প্রভাব পড়তে শুরু করেছে। বিশেষজ্ঞদের মতে, সরকার সরকারি-বেসরকারি ব্যাংক থেকে ঋণ নিয়ে দেউলিয়া হওয়ার উপক্রম হয়েছে। রিজার্ভও আশঙ্কাজনকভাবে কমে গেছে। এ অবস্থায় আন্তর্জাতিক সংস্থা, বিশ্বব্যাংক ও আইএমএফের কাছ থেকে ঋণ পেতে এ দাম বৃদ্ধির কৌশল নেয়া হয়েছে। অভ্যন্তরীণ অর্থ-সংস্থানের জন্য জ্বালানি তেলের মূল্য বৃদ্ধির কথা বলা হলেও এতে শুভঙ্করের ফাঁকি রয়েছে।
জ্বালানি তেলের দাম বৃদ্ধির সঙ্গে সঙ্গে বিদ্যুৎ ও সংশ্লিষ্ট উৎপাদিত পণ্যের দাম বাড়বে। ডিজেল দেশে সেচ কাজে ব্যবহার করা হয়। এর দাম বাড়ার ফলে কৃষক ক্ষতিগ্রস্ত হবে। ফলে উৎপাদন ব্যাহত হবে। তা ছাড়া কলকারখানা গৃহস্থালি কাজে ব্যবহৃত বিদ্যুতের দাম বেড়ে যাবে। এমনিতেই গ্যাস, বিদ্যুতের সঙ্কটে দেশের শিল্প কলকারখানা মুখ থুবড়ে পড়েছে। এ দাম বৃদ্ধি সঙ্কট আরো ঘনীভ‚ত করতে পারে। এ দাম বৃদ্ধির ফলে শিল্প ও কৃষি উৎপাদনের ব্যয়ের পাশাপাশি বাড়বে পরিবহন খরচ। সার্বিকভাবে মানুষের জীবযাত্রার ব্যয় বাড়বে। এমনিতেই মূল্যস্ফীতি উদ্বেগজনক পর্যায়ে পৌঁছেছে। এই দাম বৃদ্ধিতে তা আরো নিয়ন্ত্রণহীন হয়ে পড়তে পারে।
জ্বালানি তেল ও বিদ্যুতের দাম বাড়লেও সেবার মান বাড়ছে না। বিদ্যুৎ উৎপাদন ও সরবরাহকারী কোম্পানিগুলো প্রতিনিয়তই আয়-ব্যয় সমš^য় করতে দাম বাড়ানোর প্রস্তাব দিচ্ছে। আর বাংলাদেশ এনার্জি রেগুলেটরি কমিশন (বিইআরসি) দাম বাড়িয়ে যাচ্ছে। কিন্তু সেবা বাড়ছে না। সেবা বাড়ানোর জন্য রায়ও দিচ্ছে বিইআরসি কিন্তু তা বাস্তবায়ন হচ্ছে না। শীতেও লোডশেডিং হয়েছে। গরমে কী হবে তা অনুমান করাও দুরূহ।
গত এক বছরে বিদ্যুৎ উৎপাদনের সঙ্গে সঙ্গে বেড়েছে ভর্তুকির পরিমাণ। চলতি অর্থবছরের প্রথম ছয় মাসে প্রায় ৩ হাজার কোটি টাকা বিদ্যুতে ভর্তুকি দিতে হয়েছে। আরো ৪ হাজার ২শ কোটি টাকা ভর্তুকি দিতে হবে। বিদ্যুৎ উৎপাদনের সঙ্গে সঙ্গে আবার কিছু কেন্দ্র পুরনো বলে বন্ধ হয়ে গেছে। আবার কিছু গ্যাসের অভাবে চালানো সম্ভব হয়নি। এ জন্য বিদ্যুৎ ঘাটতি থেকেই গেছে।
সার্বিক অবস্থাদৃষ্টে মনে হচ্ছে, সরকার পর্যায়ক্রমে জ্বালানি তেলের দাম বাড়িয়ে ভর্তুকি পূর্ণ প্রত্যাহারের কৌশল নিয়েছে। কিন্তু এ কারণে জনজীবনে যে দুর্ভোগ নেমে আসবে সে ব্যাপারে সরকার উদাসীন। এ বিষয়ে প্রশ্ন করা হলে বিদ্যুৎ ও জ্বালানি প্রতিমন্ত্রী ব্রি. জে. (অব.) এনামুল হক ২০০০কে বলেন, বিদ্যুৎ ও জ্বালানির দাম বাড়ানো ছাড়া সরকারের কোনো উপায় নেই। আন্তর্জাতিক বাজারের সঙ্গে সমš^য় করতেই এটা করা হচ্ছে। আন্তর্জাতিক বাজারে দাম কমার পরও বাংলাদেশে কমছে না কেনÑ এমন প্রশ্নের জবাবে তিনি বলেন, প্রতিবেশী দেশে তেল পাচার হয়ে যায়। এটা রোধ করতে আন্তর্জাতিক বাজারে তেলের দাম কমলেও আমরা কমাতে পারি না।
জ্বালানি তেলের দাম বৃদ্ধির ব্যাপারে সরকারের তথ্য বিবরণীতে বলা হয়েছে সীমান্তবর্তী দেশের তুলনায় বাংলাদেশের অভ্যন্তরীণ বাজারে জ্বালানি তেলের দাম যথেষ্ট কম থাকায় চোরাচালানের মাধ্যমে জ্বালানি তেল পাচার হয়ে যাওয়ার আশঙ্কা ও ঝুঁকি থেকেই যায়। সরকারের এই ঠুনকো অজুহাতের সঙ্গে একমত নন বিশেষজ্ঞরা। তাদের মতে, ভারতে জ্বালানি তেলের দাম বৃদ্ধির ফর্মুলা অনুযায়ী বাংলাদেশে মূল্য বৃদ্ধির কোনো যৌক্তিকতা নেই। বর্তমানে আন্তর্জাতিক বাজারে জ্বালানি তেলের দাম মোটামুটি স্থিতিশীল এবং তা ব্যারেলপ্রতি ৯০ থেকে ১০০ মার্কিন ডলারে ওঠানামা করছে। তা ছাড়া ভারতের মানুষের মাথাপিছু আয় ও ক্রয়ক্ষমতা এ দেশের মানুষের চেয়ে বেশি। সে ক্ষেত্রে ভারতের নেয়া পদক্ষেপের দিকে তাকিয়ে আমাদের অভিন্ন পদক্ষেপ নেয়ার সুযোগ নেই। এ জন্য সীমান্তে বিজিবি প্রহরা এবং নজরদারি বাড়ানো উচিত। জ্বালানি তেলের দামের সঙ্গে যেহেতু মানুষের জীবনযাত্রার ভালো-মন্দের প্রশ্ন জড়িত, সেহেতু এ ব্যাপারে ভেবেচিন্তে পদক্ষেপ নেয়া উচিত।





WORDCOUNT-754

ছাত্রলীগ ফের বেপরোয়া হয়ে উঠেছে। বছরের প্রথম দিনেই ধর্ষণচেষ্টার অভিযোগ উঠেছে ছাত্রলীগ নেতার বিরুদ্ধে। এ ধরনের ঘটনার পর প্রশ্ন উঠলেই বলা হয়, সরকারের অর্জনকে ম্লান করে দেয়ার জন্যই ছাত্রলীগের ভেতরকার একটি বিতর্কিত গ্রুপ পরিকল্পিতভাবে অপ্রীতিকর ঘটনা ঘটাচ্ছে। শিক্ষা প্রতিষ্ঠানে বর্ধিত ফি প্রত্যাহারের দাবিতে গড়ে ওঠা সাধারণ শিক্ষার্থীদের আন্দোলনে হামলা, শিক্ষকদের লাঞ্ছিত করা, চাঁদাবাজি, টেন্ডারবাজি, ভর্তিবাণিজ্য, নৃত্যশিল্পীকে ধর্ষণ, ছাত্রী নিপীড়ন ও মাস্তানিসহ নানা অপকর্মে লিপ্ত ছাত্রলীগ সংশ্লিষ্টরা। ছাত্রলীগের এসব কর্মকাণ্ডে সরকারের শীর্ষমহলও দুশ্চিন্তাগ্রস্ত। দলের শীর্ষ কমান্ড থেকে বারবার হুমকি-ধমকি দেয়া হলেও ছাত্রলীগের কর্ণকুহরে এসব যাচ্ছে না। ছাত্রলীগের অতীত ইতিহাস এসব বলে না। বলে গৌরবের কথা। অহঙ্কারের কথা। তবে কেন আজ এই অধঃপাতে যাত্রা!
ছাত্রলীগ ও ছাত্ররাজনীতি গৌরব এবং ঐতিহ্যের কথা বললেও এখন আর সেই অবস্থা নেই। দিনবদল আর ডিজিটালের ধাক্কায় ছাত্ররাজনীতির বদল হয়েছে। বদলে গেছে ছাত্রলীগ। আর এই বদলের প্রমাণ রেখেছে ছাত্রলীগ বছরের প্রথম সপ্তাহেই। তারা ৮টি উচ্চ শিক্ষা প্রতিষ্ঠানে সংঘর্ষের ঘটনা ঘটিয়েছে। এসব ঘটনায় আহত হয়েছে অন্তত ৯০ জন। বিভিন্ন বিশ্ববিদ্যালয় থেকে বহিষ্কার করা হয়েছে ৮ জনকে। বেশ কয়েকজনকে পুলিশ গ্রেফতারও করেছে। তবে ছাত্রলীগ নামধারী সন্ত্রাসীদের সহযোগিতা করার অভিযোগও উঠেছে পুলিশের বিরুদ্ধে।
নতুন বছরের শুরুতেই ছাত্রলীগের বেপরোয়া হয়ে ওঠা প্রসঙ্গে ছাত্রলীগ সভাপতি বদিউজ্জামান সোহাগ বলেন, বিচ্ছিন্নভাবে ছাত্রলীগ নামধারী কিছু ব্যক্তির অপকর্মের দায় ছাত্রলীগের ওপর চাপানো ঠিক হচ্ছে না। ছাত্রলীগের নামে যারাই অপকর্ম করছে সঙ্গে সঙ্গে তাদের বিরুদ্ধে সাংগঠনিক ব্যবস্থা নেয়া হয়েছে। তবে শিক্ষা প্রতিষ্ঠানে যারা অপকর্মে লিপ্ত হয়েছে তাদের সঙ্গে ছাত্রলীগের কোনো সম্পর্ক নেই।
বর্তমান সরকার ক্ষমতায় এলে রিপন-রোটন নেতৃত্বাধীন ছাত্রলীগ চণ্ডরূপে আবিভর্‚ত হয়। ছাত্রলীগকে বিপথগামী ও বেপরোয়া করে তোলার অভিযোগ ওঠে তাদের বিরুদ্ধে। এই কমিটির কর্মকাণ্ডে অতিষ্ঠ হয়ে প্রধানমন্ত্রী শেখ হাসিনা ছাত্রলীগের সাংগঠনিক নেতার পদ ছেড়ে দেন। এরপরও তারা কোনোভাবেই নিয়ন্ত্রিত হননি। এক সময় অতিষ্ঠ হয়ে শেখ হাসিনা সম্মেলনের মাধ্যমে নতুন নেতৃত্ব দেয়ার ঘোষণা দেন। গত জুলাই মাসে জাতীয় কাউন্সিলের মাধ্যমে এইচএম বদিউজ্জামান সোহাগ ও সিদ্দিকী নাজমুল আলমকে সাধারণ সম্পাদক করে নতুন কমিটি ‘দেয়া’ হয়। নতুন কমিটি আসার পর থেকে বিগত ৬ মাস ছাত্রলীগের বিরুদ্ধে দৃষ্টিগ্রাহ্য কোনো অভিযোগ ওঠেনি। কিন্তু পূর্ণাঙ্গ কমিটি দেয়ার পর থেকেই ছাত্রলীগ স্বরূপে আবিভর্‚ত হতে থাকে। আর নতুন বছরের শুরুতে মুখোশ খুলে ঝাঁপিয়ে পড়ে।
সংশ্লিষ্ট সূত্রে জানা যায়, বর্তমান সরকারের মেয়াদ তিন বছর পার হয়েছে। সরকারের সময়ের শেষ দিকে আখের গোছানোর ধান্ধায় ছাত্রলীগের বেশ কিছু নেতাকর্মী মরিয়া হয়ে উঠেছে। ছাত্রলীগের সাবেক এক সভাপতি সরকারের শুরু থেকেই টেন্ডারবাজি নিয়ন্ত্রণে অন্যতম ভ‚মিকা পালন করছেন। তার সঙ্গে সিন্ডিকেট গড়ে তুলেছেন আওয়ামী লীগের এক সাংগঠনিক সম্পাদক ও প্রধানমন্ত্রীর কার্যালয়ে কর্মরত সাবেক এক ছাত্রলীগ নেতা। মূলত ছাত্রলীগের এই সাবেক ত্রিরত্নই ছাত্রলীগকে সাইনবোর্ড হিসাবে ব্যবহার করে টেন্ডারবাজি নিয়ন্ত্রণের কাজ করে থাকেন এমন অভিযোগ সংগঠনের ভেতর থেকেই পাওয়া গেছে। তাদের ইশারায় ছাত্রলীগ নেতাদের ভাগ্য লেখা হয়। যে কারণে অনিচ্ছা সত্তে¡ও অনেক ছাত্রলীগ নেতা বিপথগামী হয়ে যান। ত্রিরত্ন বলে পরিচিত এই সাবেক তিন নেতাই গত ৩ বছর দেশের সব বিশ্ববিদ্যালয়ে উন্নয়ন কাজ তদারকি করেছেন। শিক্ষা ভবনের টেন্ডারবাজি নিয়ন্ত্রণ করেছেন। ছাত্রলীগের নতুন কমিটি এই তিন নেতার খপ্পর থেকে ছাত্রলীগকে বের করে আনার চেষ্টার প্রাক্কালে নতুন করে উত্তেজনার সৃষ্টি হয়েছে বলে সংশ্লিষ্টদের ধারণা।
জানা গেছে, জগন্নাথ বিশ্ববিদ্যালয়ে ৩২ কোটি টাকার টেন্ডার হতে যাচ্ছে এ মাসেই। এই টেন্ডারের কাজ নিয়ন্ত্রণ করতে সাবেক ছাত্রলীগ নেতা টেন্ডার শফিক মহড়া দেয়। ক্ষমতা প্রদর্শনের খেলায় উত্তপ্ত হয়ে ওঠে জগন্নাথ বিশ্ববিদ্যালয়।
৪ জানুয়ারি প্রতিষ্ঠাবার্ষিকীকে ঘিরে সবচেয়ে বিতর্কিত ঘটনা ঘটিয়েছে সাতক্ষীরা জেলা ছাত্রলীগ। প্রতিষ্ঠাবার্ষিকীতে সাংস্কৃতিক অনুষ্ঠানে নৃত্যশিল্পী হিসাবে পারফর্ম করতে আসা শিল্পীকে ধর্ষণ করে জেলা ছাত্রলীগ সভাপতি জুয়েল হাসান ও সাধারণ সম্পাদক নাজমুল হুদা পলাশ। নৃত্যশিল্পী ধর্ষণের সময় তার ¯^ামীকে বেঁধে রাখা হয়। নৃত্যশিল্পী ধর্ষণের ঘটনা ছাত্রলীগের ইতিহাসে এক বিরল ঘটনা। এই ঘটনা প্রমাণ করে দিয়েছে ছাত্রলীগ কোথায় গিয়ে দাঁড়িয়েছে।
অবশ্য এ ধরনের ইতিহাস এই প্রথম নয়। ১৯৯৬ সালে আওয়ামী লীগ ক্ষমতায় এলে ধর্ষণের ইতিহাস গড়ে জাহাঙ্গীরনগর বিশ্ববিদ্যালয়ে। সে সময়ের ছাত্রলীগের সভাপতির আশীর্বাদ নিয়ে ধর্ষক মানিক শততম ধর্ষণ উৎসব পালন করে জাহাঙ্গীরনগর বিশ্ববিদ্যালয়ে। এ ইতিহাস ছাত্রলীগের ললাটে এক কলঙ্কের তিলক।
ছাত্ররাজনীতি গুণগত মান হারিয়েছে ’৯০-এর আন্দোলনের পর থেকেই। স্বৈরাচারবিরোধী আন্দোলনের অনেক নেতাই আদর্শ বিচ্যুত হয়ে টেন্ডারবাজি ও চাঁদাবাজিতে লিপ্ত হয়ে যায়। ডাকসু নেতা পরিচয় কাজে লাগিয়ে অনেকেই ঢাকা শহরে ২০টি ফ্ল্যাটের মালিক বনে যায়। ওয়ান-ইলেভেনের সময় এসব নেতার মুখোশ জাতির সামনে উন্মোচিত হয়ে পড়ে। ’৯০ পরবর্তী সময়ে ওই ধারা থেকে ছাত্ররাজনীতি আর বের হয়ে আসতে পারেনি। ছাত্রনেতা মানে নীতি বা আদর্শ নয় বরং টাকা বানানোর কারখানা। এ রকম একটা ধারণা প্রতিষ্ঠিত হয়ে যায়। ’৯১-৯৬ সালে ছাত্রদলের ব্যানারে সব অপকর্ম করা হয়। ’৯৬ সালে আওয়ামী লীগ ক্ষমতায় এলে ছাত্রলীগ নেতারা একই কায়দায় বেপরোয়া হয়ে ওঠে। নেমে পড়ে অর্থ উপার্জনের রাস্তায়। সেই যে অসুস্থ ধারা শুরু হয়েছে তা আজো অব্যাহত রয়েছে।
অনেক আগেই প্রমাণিত হয়েছে, হুশিয়ারি বা পরামর্শ দিয়ে ছাত্রলীগ নেতাকর্মীদের কিছুই হবে না। অন্যায়-অপকর্ম রোধ করা যাবে না। বহিষ্কার বা কমিটি বিলুপ্ত করার মতো সাংগঠনিক ব্যবস্থাও যথেষ্ট নয়। তাদের অপরাধ নিয়ন্ত্রণ করতে হলে কঠোর আইনি পদক্ষেপ নিতে হবে। অপকর্মের সঙ্গে জড়িতদের বিরুদ্ধে দৃষ্টান্তমূলক শাস্তির ব্যবস্থা করতে হবে।





WORDCOUNT-887

একাত্তরে যুদ্ধাপরাধ ও মানবতাবিরোধী অপরাধ মামলায় জামায়াতে ইসলামীর সাবেক আমির অধ্যাপক গোলাম আযমের জামিনের আবেদন খারিজ করে তাকে কারাগারে পাঠানোর নির্দেশ দিয়েছেন আদালত। সাবেক এ জামায়াত নেতার বিরুদ্ধে ১৫ ফেব্রæয়ারি অভিযোগ গঠনের শুনানির দিন ধার্য করা হয়েছে। ওই দিন তাকে ট্রাইব্যুনালে হাজির করা হবে।
গোলাম আযমকে কারাগারে পাঠানোয় সমগ্র জাতি ¯^স্তির নিঃশ্বাস ফেলেছে। একাত্তরে ঘাতক দালাল শ্রেণীর তিনি ছিলেন শিরোমনি। তার নেতৃত্বে পাকিস্তান সেনাবাহিনীর এ দেশীয় দোসররা হত্যা, ধর্ষণ, লুট, অগ্নিসংযোগের মতো ঘটনা ঘটিয়েছিল। তার দল জামায়াতে ইসলামী অখণ্ড পাকিস্তান রক্ষায় মুক্তি বাহিনীর বিরুদ্ধে অবস্থান নিয়েছিল। এটা করতে গিয়ে তিনিসহ তার দলের নেতাকর্মীরা নিরীহ, নিরস্ত্র সাধারণ মানুষের ওপর পাশবিক নির্যাতন, খুন, লুটপাটসহ নানা অপরাধ সংঘটিত করে। সেগুলো মানবতাবিরোধী অপরাধ বলে আইন দ্বারা সংজ্ঞায়িত। আইনের শাসনভিত্তিক যে কোনো রাষ্ট্রে এসব অপরাধের বিচার অবশ্য কর্তব্য।
মুক্তিযুদ্ধে মুক্তিবাহিনীর বিজয়ের সঙ্গে সঙ্গে পরাজিত হয়েছিল ধর্মভিত্তিক রাজনীতি ও পাকিস্তান সেনাবাহিনী। যে চেতনার ওপর ভিত্তি করে এ বিজয় সূচিত হয়েছিল তা অনেকটা ম্রিয়মাণ হয়ে হারিয়ে গিয়েছিল। তার জায়গায় আবার ফিরে এসেছিল ধর্মভিত্তিক রাজনীতির উগ্র উন্মাদনা। গোলাম আযমের গ্রেফতার ও বিচারের মুখোমুখি করা নিঃসন্দেহে ধর্মভিত্তিক রাজনীতির গায়ে কুঠারাঘাত ও মুক্তিযুদ্ধের চেতনায় সামান্য হলেও দোলা দেয়া।
যুদ্ধাপরাধের বিচার ৪০ বছরেও শুরু হয়নি এটা জাতি হিসেবে আমাদের ব্যর্থতা। বিলম্বে হলেও যে প্রক্রিয়া শুরু হয়েছে তা ছিল বহু কাক্সি¶ত। সাম্প্রতিক বছরগুলোতে মানুষ আরো বেশি সচেতন হয়েছে। যে কারণে যুদ্ধাপরাধীদের বিচারের দাবি ক্রমেই জোরদার হচ্ছে। সরকার জনগণের দাবি পূরণ করতে পদক্ষেপ নিয়েছে, যা নিঃসন্দেহে ইতিবাচক। সমাজে ও রাষ্ট্রে ন্যায়বিচার প্রতিষ্ঠাকামী প্রত্যেক নাগরিকের জন্য এটি একটি স্বস্তির বিষয় যে, দীর্ঘ বিলম্বের পর হলেও মানবতাবিরোধী অপরাধগুলোর বিচার সংঘটিত হচ্ছে।
গত শতাব্দীর শেষ দিকে ১৯৯২ সালে শহীদ জননী জাহানারা ইমামের নেতৃত্বে একাত্তরের ঘাতক দালালদের বিরুদ্ধে প্রবল আন্দোলন গড়ে উঠলেও এক সময় স্তিমিত হয়ে যায়। যে সময় ক্ষমতায় ছিল বিএনপি সরকার। সেই সরকার ঘাতকদের বিচার তো দূরে থাকুক আন্দোলনকারীদের বিরুদ্ধে মামলা করে হয়রানি করেছিল। ১৯৯৬ সালে আওয়ামী লীগ ক্ষমতায় এলেও বিচারকাজ শুরু হয়নি। ২০০১ সালে বিএনপি ক্ষমতায় এলে তার ঘাড়ে চেপে বসে জামায়াত। ফলে বিচারের বিষয়টি ধামাচাপা পড়ে যায়। সেনাসমর্থিত তত্তাবধায়ক সরকারের আমলেও এ বিচার প্রক্রিয়া অগ্রসর হয়নি। ২০০৮ সালে মহাজোট ক্ষমতায় এলে এ বিচারের পথ সুগম হয়। অবশ্য যুদ্ধাপরাধীদের বিচার করা তাদের নির্বাচনী অঙ্গীকার ছিল। বিএনপি ও জামায়াতের হয়ে ১৮ জন যুদ্ধাপরাধের অভিযোগে অভিযুক্ত নির্বাচনে অংশগ্রহণ করে। এর মধ্যে ১৭ জন পরাজিত হয়। অভিযুক্ত সাকা চৌধুরী একটি আসনে জয়ী হলেও অপরটিতে পরাজিত হন। অর্থাৎ ভোটাররা ভোটের মাধ্যমে যুদ্ধাপরাধীদের ইতিহাসের আঁস্তাকুড়ে নিক্ষেপ করে।
জনরায়ের প্রতি সম্মান জানিয়ে মহাজোট সরকার গত বছর মার্চ মাসে যুদ্ধাপরাধ বিচারের জন্য ট্রাইব্যুনাল, আইনজীবী প্যানেল ও তদন্ত সংস্থা গঠন করে। এই প্রক্রিয়ার ধারাবাহিকতায় গোলাম আযমকে ট্রাইব্যুনালের নির্দেশে আটক করা হয়েছে।
জামায়াত, শিবির যে এখনো ঘাতক প্রবৃতির তার প্রমাণ তারা করেছে পুলিশের ওপর সশস্ত্র হামলা করে। গোলাম আযমকে গ্রেফতারের প্রতিবাদে মিছিল করতে গিয়ে তারা পুলিশের ওপর বর্বর হামলা চালায়।
এতে মতিঝিল থানার ওসি ও পেট্রল ইন্সপেক্টরসহ ৫ পুলিশ সদস্য গুরুতর আহত হয়। এ সময় শিবিরের কর্মীরা পুলিশের অস্ত্র ছিনিয়ে নিয়ে যায়। তারা পুরো এলাকা রণক্ষেত্রে পরিণত করে। রাজনীতির কালো শক্তি জামায়াত ইসলামী তাদের পুরনো রূপ নতুন করে প্রকাশ করেছে এ ঘটনার মধ্য দিয়ে।
 
জামায়াত এদেশে সক্রিয় ধর্মের নামে। ধর্মের নামেই ’৭১ সালে বাংলাদেশের স্বাধীনতা সংগ্রামকে ধ্বংস ও নিশ্চিহ্ন করতে সর্বাত্মক অপপ্রয়াস চালিয়েছিল। সেই জামায়াত ১৯৮১ সালে জেনারেল জিয়াউর রহমানের হাত ধরে ঘোষণা করেছিল বাংলাদেশের স্বাধীনতাকে রক্ষা করবে। তাদের এই ঘোষণা এসেছিল স্বাধীনতা অর্জনকারী মুক্তিযোদ্ধাদের ওপর হামলার মধ্য দিয়ে।
বাংলাদেশে জামায়াতের মধ্যমণি গোলাম আযম। বিতর্কিত এই জামায়াত নেতা শুধু ’৭১ সালেই নয়, ’৭৩ সালেও বাংলাদেশের স্বাধীনতার বিরোধিতা করেন। ’৭৩ সালে পাকিস্তান বাংলাদেশকে স্বীকৃতি দিতে চাইলে গোলাম আযমই ছিলেন রাজনৈতিক প্রতিবন্ধকতা। এমনকি বহু মুসলিম রাষ্ট্রের সঙ্গে বাংলাদেশকে বিচ্ছিন্ন করে ‘একঘরে’ করে রাখার অপচেষ্টা করেন তিনি। সংশ্লিষ্ট সূত্রে জানা যায়, বাংলাদেশকে যাতে কোনো মুসলিম রাষ্ট্র স্বীকৃতি না দেয় তার জন্য উল্কার মতো তিনি ছুটে বেড়িয়েছেন। গোলাম আযম ও তার দল জামায়াতের সব ষড়যন্ত্র ব্যর্থ করে দিয়ে বাংলাদেশ বিশ্বের বুকে মাথা উঁচু করে দাঁড়িয়ে আছে। যে দেশের ¯^াধীনতা চাননি, সশস্ত্র বাধা দিয়েই ক্ষান্ত হননি, স্বাধীনতার পর আন্তর্জাতিক পর্যায়ে দেশের বিরুদ্ধে ষড়যন্ত্র করেছেন সেই ঘৃণ্য ষড়যন্ত্রকারী শেষ পর্যন্ত আইনের বাধ্যবাধকতায় ধরা পড়েছে। তার ঘৃণ্য অপরাধের দৃষ্টান্তমূলক শাস্তি এখন কাম্য। গোলাম আযম সেই ধরনের বিতর্কিত ব্যক্তি, যিনি বাংলাদেশকে ‘রাষ্ট্র’ হিসেবে গ্রহণ করেননি। তার দৃষ্টিতে বাংলাদেশ একটা জমি, একটা মাটি আর কিছু নয়। ১৯৭১ সালের ৩১ আগস্ট তিনি বলেছিলেন ‘কোনো ভালো মুসলমান তথাকথিত বাংলাদেশ আন্দোলনের সমর্থক হতে পারেন না।’ গোটা জাতি যখন স্বাধীনতার পক্ষে তখনও তিনি স্বাধীনতার বিরোধিতা করেছিলেন। বিতর্কিত এই অধ্যাপক বুদ্ধিজীবী হত্যারও নায়ক। ’৭১ সালে সেপ্টেম্বরের প্রথম সপ্তাহে রাও ফরমান আলীর সঙ্গে এক বৈঠক করে বুদ্ধিজীবী হত্যার একটা নীলনকশা পেশ করেন। সেই নীলনকশা অনুযায়ীই বুদ্ধিজীবী হত্যা করা হয়। অর্থাৎ হত্যার রাজনীতিতে গোলাম আযম আগে থেকেই পাকা খেলোয়াড়। স্বাধীনতার পর এই ৪০ বছরে গোলাম আযমের দল জামায়াত ফ্যাসিজমের অজস্র প্রমাণ রেখেছে। স্বাধীনতার ৪০ বছর পার হলেও মুক্তিযুদ্ধের চেতনা যেমন বাস্তবায়িত হয়নি, তেমনি বাস্তবায়নের পথে বাধাও ছিল অনেক। পঁচাত্তর পরবর্তী রাজনৈতিক পটপরিবর্তন, স্বাধীনতা বিরোধীদের পুনঃপ্রতিষ্ঠা, রাষ্ট্র শাসনের মূল জায়গায় স্বাধীনতার চেতনাবিরোধীদের অবস্থান নেয়া, ইতিহাস বিকৃতি, মুক্তিযুদ্ধ বিরোধী অপপ্রচারের কারণে মুক্তিযুদ্ধে উত্তর প্রজন্ম যুদ্ধাপরাধীদের সম্পর্কে সঠিক তথ্য পায়নি। এই উত্তর প্রজন্মের জাগরণের কারণেই মৌলবাদী শক্তি যখন মধ্যগগনে তখনই মানবতাবিরোধী অপরাধে গোলাম আযম গ্রেফতার হয়েছে। এই গ্রেফতার, এই বিচার সাম্প্রদায়িকতার রাজনীতির বেদিমূলে কুঠারাঘাত।
মৌলবাদী রাজনীতিকে স্বাভাবিকভাবে গ্রহণ করার সুযোগ নেই। মনে রাখতে হবে বিচার হচ্ছে দীর্ঘ চার দশক পর। এই দীর্ঘ সময় পর তার অপরাধ প্রমাণ করা সহজ হবে না। আবার তা এত কঠিনও নয়। দরকার শুধু দক্ষতা ও আইনের ফাঁকফোকর বন্ধ করা। এ বিচার হতে হবে আইনি পন্থায়। এ বিচারের দিকে তাকিয়ে আছে আন্তর্জাতিক চোখ। গোলাম আযমের সুষ্ঠু বিচারের সঙ্গে শুধু জাতির কলঙ্ক মোচনের বিষয়টিই জড়িত নয়, আন্তর্জাতিক পরিমণ্ডলে বাংলাদেশের ভাবমূর্তিও নির্ভর করছে এ বিচারের ওপর।


