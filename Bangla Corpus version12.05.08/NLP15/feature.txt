
675

আগেই লিখেছি, সরকারি নিয়ন্ত্রণের নিগড়ে বাঁধা। বিটিভির সংবাদের কাছে মানুষের প্রত্যাশা ছিল কম। যে কোনো ঘটনা-দুর্ঘটনা ঘটলে মানুষ স্বাভাবিকভাবেই ধরে নিতেন এ ব্যাপারে আমরা সরকারি ভাষ্য পাব। কিন্তু মাঝে মাঝে আমরা হাস্যকর সংবাদ দিতাম। যেমন বিভিন্ন সরকারের মেয়াদে আমরা হরতালের সংবাদ দিতাম ওই সংবাদে একদিকে আমরা বলতাম, সারাদেশে কোথাও হরতাল পালিত হয়নি। বাস, গাড়ি, রিকশা, রেলগাড়ি এবং উড়োজাহাজ সব ঠিকঠাক চলছে। অন্যদিকে ওই বুলেটিনেই আমরা বলতাম, হরতালে সরকারের কী বিশাল অর্থনাশ বা ক্ষতি হয়েছে। অর্থাৎ কিনা হরতাল হয়েছে, তাই দেশ ক্ষতিগ্রস্ত হয়েছে আর্থিকভাবে। দেশের মানুষ দুটির কোন সংবাদটিকে গ্রহণ করবে? এই বৈপরীত্য ও দ্বিমুখী অবস্থানের (Double Standard) ফলে বিটিভি যে একটা হাস্যকর, অগ্রহণযোগ্য, অযৌক্তিক গণমাধ্যমে পরিণত হচ্ছে তা যেমন বুঝত না সরকার, তেমনি বুঝতাম না সংবাদকর্মীরা।  এক্ষেত্রে সংবাদপত্রগুলো অবশ্য মোটামুটি ভালো ও নির্ভরযোগ্য ভূমিকা রাখত।
শুধু কি সরকারি নিয়ন্ত্রণ? আমরা বিটিভির সংবাদকর্মীরা কি নিজেদের দ্বারাই নিয়ন্ত্রিত হইনি? ১৯৯১ সালে এরশাদের আমলের পর পর, সামরিক শাসন থেকে বেরিয়ে গণতান্ত্রিক সরকার প্রতিষ্ঠিত হলো। আমরা ভাবলাম, বিটিভি সংবাদের দিনবদলের পালা এলো। এখন আমরা সরকারি নিয়ন্ত্রণে থেকেও স্বাধীনভাবে ভালো কিছু সংবাদ দর্শকদের উপহার দিতে পারব। আমি তৎকালীন ডিডিজিকে বললাম, আমরা নিউ ফরম্যাটে একটু পরিবর্তন আনি। আমাদের বুলেটিনে তো খেলাধুলার সংবাদ, আবহাওয়ার সংবাদ ইত্যাদির জন্য কিছু সময় ভাল করে দেয়া (Chunk) আছে। এখন আমরা সাংস্কৃতিক সংবাদের জন্য কিছু সময় বরাদ্দ রাখি। এই অংশটি তিন থেকে পাঁচ মিনিটের মধ্যে হবে। দেশের সাংস্কৃতিক অঙ্গনে কোথায় ভালো নাটক, অনুষ্ঠান, চিত্রপ্রদর্শনী, বইমেলা বা বই প্রকাশ হচ্ছে সেসব খবর সংক্ষিপ্ত আকারে এ অংশে আমরা প্রচার করব। এতে দেশের সংস্কৃতিমোদীদের ভালো লাগবে। আর অন্যরাও নিজেদের সাংস্কৃতিক চর্চা সম্পর্কে জানবে। ডিডিজি আমার কথায় সায় দিলেন। বললেন, এটা হলে ভালোই হবে। কিন্তু মন থেকে তার সাড়া পেলাম না। কারণ এই কাজটুকু করার জন্য লজিস্টিক সাপোর্ট দরকার। একজন ক্যামেরাম্যান, একজন রিপোর্টোর দরকার। দরকার অ্যাসাইনমেন্ট লাইনআপে তা তুলে ধরা যাতে এ রকম দু-একটি কভারেজ হয় এবং জাতীয় ডেস্কের দায়িত্বে যে কর্মকর্তা কাজ করবেন তিনি তা প্রধান বুলেটিনে অন্তর্ভুক্ত করবেন। কিন্তু দুঃখের বিষয়, এ ব্যাপারে আমি কারো কাছ থেকেই সাড়া বা সমর্থন পেলাম না। অথচ এখন বেসরকারি টিভি চ্যানেগুলোর কী চমৎকারভাবে বুলেটিনের একটি অংশে জাঁকজমকপূর্ণভাবে সাংস্কৃতিক সংবাদ দিচ্ছে। এ অবস্থায় বিটিভিকে কেন কেউ গোঁড়া, রক্ষণশীল, একঘেয়ে বুলেটিন বলবে না? বিশেষ করে সে সময় সরকারি দলটি ইসলামপন্থী দল জামায়াতের সঙ্গে জোট বেঁধে সরকার গঠন করেছিল বলেই এ ধরনের সংবাদ প্রচার করাটা জরুরি ছিল বলে আমি মনে করি। সরকার তো রক্ষণশীল ছিল না এ ধরনের সংবাদ প্রচারে তাদের নিষেধাজ্ঞাও ছিল না কিন্তু আমরা কিছু রক্ষণশীল কর্মকর্তা নিজেরাই নিয়ন্ত্রণ করে রেখেছিলাম বিটিভিকে।
‘সংবাদ’ মানেই শুধু রাজনৈতিক সংবাদ, রাষ্ট্রপ্রধান, মন্ত্রী, সংসদ সদস্য, উচ্চপদস্থ কর্মকর্তা ও প্রতিষ্ঠান, এসবের সংবাদ হবে এমনটা তো নয়! সংবাদে সাধারণ মানুষ থাকবে। তাদের ইচ্ছা-অনিচ্ছা, ভালো-মন্দ,  চাওয়া-পাওয়া থাকবে। সমাজ থাকবে। বিটিভি সংবাদে ‘সমাজ’ ছিল না। বিটিভি সংবাদে ‘সফট’ আইটেম খুব কম থাকত। থাকতই  না বলা যায়। বর্ষায় শহর ও গ্রামের মানুষের দুর্ভোগের চিত্র যেমন সংবাদে থাকতে পারে, তেমনি বর্ষায় দুজনে মুখোমুখি, গভীর দুঃখে দুঃখী এমন অনুভূতির কথাও বলা যেতে পারে; তবেই না বুলেটিন বৈচিত্র্যপূর্ণ সমৃদ্ধ হয়। ‘শীতের পাখি’ বছরে একবার সুদূর সাইবেরিয়া থেকে দেশে আসে। এটা প্রতিবছরে একবার হয়ে থাকে। তবু এ নিয়ে চমৎকার সফট আইটেম হতে পারে। প্রথম ফাল্গুনে নানা উৎসবের সংবাদের সঙ্গে থাকতে পারে মানুষের বর্ণিল মনের কথা। তাতে সংবাদে একটু বৈচিত্র্য আসে। এ রকম হাল্কা আইটেমের কথা বাদই দিলাম। শহরের বস্তিতে বাস করে যে প্রবীণ মহিলা বা সব হারানো নিঃ¯^ শিশুটি সেসব মানুষকে নিয়েও সংবাদ হতে পারে। তার কষ্টের জীবন, এ পথে আসার গল্প, বেঁচে থাকার আকুতি এই নিয়েও তো সপ্তাহান্তে একটি সংবাদ প্রচারিত হতে পারে। এতে আমরা ওই শ্রেণীর মানুষকে কিছুটা জানতে পারি। তার জীবন উন্নত করার কথা কেউ না কেউ ভাবতে পারেন। তেমনিভাবেই আজকে আসক্ত হয়ে যে তরুণ বা তরুণী জীবনের সঙ্গে লড়ছে তাকে নিয়েও সংবাদ হতে পারে। মাদকের কথা আমরা জানলেও এসব সংবাদ আমাদের হৃদয়কে নাড়া দিতে পারে। সমাজ জেগে উঠতে পারে। এমনি ভ‚রি ভ‚রি সংবাদ আমাদের চারপাশে ছড়িয়ে আছে। অথচ আমরা বিটিভির সংবাদকর্মীরা চোখে ঠুলি এঁটে বসে আছি। এখানে সরকারের কী দোষ?
 দোষ আমাদের দৃষ্টিভঙ্গির। বিটিভির সংবাদকর্মীদের দৃষ্টিভঙ্গি বদলানো প্রয়োজন। প্রতিদিন রাজনৈতিক কোন্দলের খবর শুনতে বা দেখতে দেখতে আমরা ক্লান্ত। এসব সংবাদ জানা অবশ্যই জরুরি। সেই সঙ্গে জরুরি হলো সামাজিক সংবাদ। মানুষের সংবাদ। সাধারণ মানুষের সংবাদ। মানুষ ছাড়া যেমন সাহিত্য নয়, তেমনি মানুষ (আপামর  মানুষ) ছাড়া কোনো গণমাধ্যম গ্রহণযোগ্য হয় না। জনপ্রিয় হতে পারে না।





569

প্রথমে সাপ্তাহিক ২০০০ ও ইমতিয়ার শামীমকে ধন্যবাদ ৩০ ডিসেম্বর ২০১১ সংখ্যার ‘বদলে গেছে মফস্বলের জীবন’ শীর্ষক প্রচ্ছদ প্রতিবেদনের জন্য। আমি এ প্রতিবেদনে উপস্থাপিত বক্তব্যের সঙ্গে আরো কিছু কথা যোগ করছি।
মূলত আশির দশকের প্রথম দিক থেকে মফস্বলের শিক্ষিত, সংস্কৃতিমনা-ক্রীড়ামোদী, পরোপকারী, শিক্ষানুরাগী, সংগঠক ইত্যাদি সুকুমারবৃত্তির পরিচায়ক শিক্ষিত মধ্যবিত্ত সমাজ নিজেদের এলাকায় কোণঠাসা হতে থাকেন। আশির দশকের মাঝামাঝি ও শেষভাগে মফ¯^লের শিক্ষিত ও মধ্যবিত্ত সমাজ নিজেদের গুটিয়ে নিতে শুরু করে এবং নম্বইয়ের দশকে এই সমাজ পুরোপুরি স্থানান্তরিত হয় রাজধানী ও অন্যান্য মহানগরে।
পঁচাত্তরে মুজিব হত্যা এবং পরবর্তী কয়েক বছরে পরপর দুবার সামরিক শাসনে সামরিকতন্ত্রের নিয়ন্ত্রণাধীন রাজনৈতিক দলের আবির্ভাবে গড়ে ওঠে হঠাৎ গজিয়ে ওঠা চাটুকার, মোসাহেব ও রাজনৈতিক হালুয়া-রুটি অন্তে¦ষণকারী ব্যক্তিদের তত্তাবধানে নীতি আদর্শহীন ভুইফোঁড় এক সমাজ। এই সময়ে হঠাৎ রাজনীতিক হয়ে ওঠা ও সরকারি ব্যাংক বা সংস্থার ঋণগ্রহণকারী ঋণখেলাপি ব্যক্তিদের তালিকা তৈরি করলে বিষয়টি স্পষ্ট হবে। এর সঙ্গে যুক্ত হয়ে ছিল সেনাশাসকদের মদদে যুদ্ধাপরাধী ও দেশদ্রোহীদের আস্ফালন। এদের ছত্রছায়ায় উত্থান ঘটে মৌলবাদের। আশির দশকের প্রারম্ভে ও মাঝামাঝি সময়ে থানাকে অপরিকল্পিতভাবে উপজেলা করে ও উপজেলকেন্দ্রিক আদালত স্থাপনের কারণে সৃষ্টি হয় আরো একটি সমাজÑ নব্য দালাল-টাউট-মামলাবাজ সমাজ। এভাবে শিক্ষিত মধ্যবিত্ত সমাজ অপমানিত, অসহায় ও বিতাড়িত হয়। নব্বইয়ের দশকে এসে রাজনৈতিক দলগুলোর পারস্পরিক আস্থাহীনতা, শিক্ষাঙ্গনে অস্ত্রের ঝনঝনানি, কালো টাকা ও কুৎসিত বিত্তশালীদের উত্থান মফস্বলের শিক্ষিত মধ্যবিত্ত সমাজকে স্থানান্তরিত ও বিতাড়িত করতে বিরাট ভ‚মিকা রাখে।
শিক্ষিত মধ্যবিত্ত সমাজের একটি অংশও নিজেদের সমাজ ও পারিপার্শ্বিকতার বিপক্ষে কাজ করেছে। এই অংশ যেনতেনভাবে কোনো রাজনৈতিক দলের গুরুত্বপূর্ণ পদ দখলপরবর্তী ভ‚মিকা রেখেছে নিজ সমাজ নির্মূলে। সেটা স্পষ্ট হয়, যখন দেখা যায়, তারা তাদের রাজনৈতিক কর্মকাণ্ডে শিক্ষিত সমাজ ও তরুণ যুবগোষ্ঠীর পরিবর্তে অশিক্ষিত, উচ্ছৃক্সখল, অস্ত্রধারীদের অংশগ্রহণকে গুরুত্ব দিতে থাকে ও উৎসাহিত করে। আরো একটি বিষয়, আগে সরকারি-বেসরকারি স্থানীয় কর্মকর্তারা তাদের পরিবার-পরিজন নিয়ে বসবাস করতেন কর্মস্থলে তথা মফ¯^ল এলাকায়। তাদের সন্তানরা পড়ালেখা করত স্থানীয় স্কুল-কলেজে। ফলে স্থানীয় শিক্ষিত মধ্যবিত্ত সমাজ তথা মফস্বলের শিক্ষিত মধ্যবিত্ত সমাজ ও সেখানে কর্মরত সরকারি-বেসরকারি কর্মকর্তা-কর্মচারীদের পরিবার-পরিজন মিলে শিক্ষা-ক্রীড়া-সংস্কৃতিতে সুস্থ প্রতিযোগিতা ও ভারসাম্য রাখার ক্ষেত্রে ভ‚মিকা রাখত। আশির দশক থেকে সরকারি কর্মকর্তা-কর্মচারীদের পরিবার-পরিজন কর্মস্থলে না থেকে রাজধানী ও মহানগরীগুলোতে রাখতে শুরু করেন এবং ওইসব কর্মকর্তা-কর্মচারী এসব অতিরিক্ত ব্যয় নির্বাহের প্রয়োজনে অনিয়মতান্ত্রিকতা ও দুর্নীতিতে জড়িয়ে পড়তে থাকেন। এ কারণেও মফ¯^লের শিক্ষিত মধ্যবিত্ত সমাজ কোণঠাসা হয়ে পড়ে। শিক্ষাপ্রতিষ্ঠান প্রতিষ্ঠা ও পরিচালনা, সাংস্কৃতিক কর্মকাণ্ড বেগবান করা, ক্রীড়াঙ্গন সরব রাখা এসব ছিল মফ¯^লের নিবেদিতপ্রাণ শিক্ষিত মধ্যবিত্ত সমাজের স্বেচ্ছাপ্রণোদিত আবশ্যিক কর্তব্য। তাদের এসব কর্তব্যকর্মের ওপর আশি ও নব্বইয়ের দশকে প্রশাসনযন্ত্রের খবরদারি-নজরদারির ব্যবস্থা করে সামরিক ও বেসামরিক শাসকগোষ্ঠী। জবাবদিহিতাহীন দুর্নীতিপরায়ণ এসব কর্মকর্তার সঙ্গে একাত্ম হয়ে যায় মফস্বলগুলোর সদ্য ক্ষমতাপ্রাপ্ত ভুইফোঁড় টাউট শ্রেণী। এভাবেও মফস্বলের মধ্যবিত্ত সমাজ পরাজিত হয়।
আশির দশক থেকে জাতীয় দিবসগুলো শিক্ষাপ্রতিষ্ঠানে অবহেলার সঙ্গে পালন করা শুরু হয়। ধীরে ধীরে বন্ধ হয়ে যায় একুশে ফেব্রুয়ারির প্রভাতফেরি, শহীদ মিনারে শ্রদ্ধাঞ্জলি দেয়া, স্বাধীনতা দিবস ও বিজয় দিবসে তাৎপর্যপূর্ণ আলোচনা। এ দিবসগুলোতে শিক্ষাপ্রতিষ্ঠানগুলো রাষ্ট্রীয়ভাবে বন্ধ রাখার ব্যবস্থাও করা হয়। মফস্বলের শিক্ষিত মধ্যবিত্ত সমাজ যে শিক্ষিত, সংস্কৃতিমনা, ক্রীড়াবিদ, সংগঠক ও রুচিশীল তরুণ সমাজের পৃষ্ঠপোষকতা করত, রাষ্ট্রীয় ব্যবস্থাপনায় গড়ে ওঠা আদর্শহীন ও দেশপ্রেমহীন এই তরুণ-যুব সমাজকে তারা আর সমাজ দেশ-সমাজ-মানুষের কল্যাণে নিয়োজিত করতে পারেনি।
ভাষা আন্দোলন, স্বাধীনতা সংগ্রাম, মুক্তিযুদ্ধ সবকিছুতেই ছিল মফ¯^লের শিক্ষিত মধ্যবিত্ত সমাজের ভ‚মিকা। কিন্তু গত চল্লিশ বছরে স্বাধীনতার সপক্ষের শক্তির চেয়ে সামরিকতন্ত্রমুখী গণতন্ত্রবিমুখ স্বাধীনতার বিপক্ষের শক্তিই দেশ শাসন করেছে বেশি সময় ধরে। এই প্রতিক্রিয়াশীল শক্তির মূল ভয় ছিল নগর-মফ¯^লে শিক্ষিত মধ্যবিত্ত সমাজকে। এই শক্তির তত্তাবধানে গড়ে ওঠে নব্য ধনিক শ্রেণী। যারা এবং যাদের পরবর্তী প্রজন্ম ধার ধারে না কোনো আদর্শ, নীতি ও দেশপ্রেমের। একা মধ্যবিত্ত সমাজ আর কত সংগ্রাম করতে পারে! তারপরও এখনো বাঙালি সংস্কৃতি, শিক্ষা, ক্রীড়া, চিন্তাচর্চা ইত্যাদি অগ্রসর মধ্যবিত্ত শিক্ষিত সমাজের বদৌলতে। তবে মফস্বলের শিক্ষিত সংস্কৃতিদীপ্ত মধ্যবিত্ত সমাজ আজ বিলুপ্তির পথে।





509

প্রতিনিয়ত পৃথিবী পরিবর্তিত হচ্ছে। সময়ের সঙ্গে পাল্টে যাচ্ছে সবকিছু। তথ্যপ্রযুক্তি দুনিয়ার দিকে তাকালে এ পরিবর্তন সহজেই চোখে পড়ে। যারা মনে করেন পরিবর্তনটা শুধু স্মার্টফোন, ল্যাপটপ ও ট্যাবলেট কম্পিউটারের ক্ষেত্রে হচ্ছে তাদের ধারণা ভুল। এর বাইরেও ক্ষেত্র রয়েছে এবং সমানতালে সেগুলোর পরিবর্তন হচ্ছে। পার্থক্য হলো আমরা সবসময় সে পরিবর্তনের খবর পাই না। পরিবর্তন এসেছে কব্জির ব্যান্ড থেকে শুরু করে ফ্রিজে। এখানে তুলে ধরা হলো সাম্প্রতিক সময়ে প্রকাশিত ১০টি মজার গ্যাজেট বা টেক-টয়ের কথা।
 
এপসন মেগাপিক্সল প্রোজেক্টর
৭২০ পিক্সেল ইমেজকে ২৮০০ লুমেন (আলোর পরিমাণ পরিমাপের একক)-এ প্রকাশ করতে সক্ষম এই প্রোজেক্টর। এটি সরাসরি আইপড, আইপ্যাড ও আইফোন থেকে ছবি ও ভিডিও (এইচডিএমআইসহ) প্রোজেক্ট করতে পারে। দাম ৮শ মার্কিন ডলার। এতে রয়েছে ৩ এলসিডি প্রোজেকশন সিস্টেম।
 
নাইকি+ ফুয়েলব্যান্ড
দেখতে সাধারণ হাতের ব্যান্ড। ১শ ৫০ মার্কিন ডলার মূল্যের এই ডিজিটাল ব্যান্ডটিতে একটি এলইডি ডিসপ্লে রয়েছে। আমাদের শারীরিক অবস্থা সম্পর্কিত তথ্য ভেসে উঠবে সেখানে। কতটা ক্যালোরি কমল, অক্সিজেন-এর পরিমাণ কত, সময় ইত্যাদি তথ্য। এটিকে কম্পিউটার বা ফোনের সঙ্গে সংযুক্তও করা যাবে।
 
রকওয়েল ট্রান্স‘ফোর’মার
১২ ভোল্টের ব্যাটারি সংবলিত এই শক্তিশালী করাতটির দাম ২শ ৫০ মার্কিন ডলার। ৩০ মিনিটের মধ্যে ব্যাটারিটি রিজার্চ করা যায়। যেখানটায় কাজ করবেন তা নির্দেশ করতে মাথায় লাগানো আছে একটি এলইডি লাইট। এই ওয়াইরলেস করাত দিয়ে ৬ ভাবে কাটাকাটি করা সম্ভব।
 
ইটন রুকুস সোলার
এর স্পিকারটি সূর্যের আলোয় চার্জ হবে। ব্লুটুথের মাধ্যমে এটি অডিও গ্রহণ করে। ফলে স্পিকারটি সূর্যের আলোয় থাকলেও, আপনার মূল ডিভাইসটি ঘরের ভেতরে অথবা আপনার পকেটে রাখা যায়। ২ দশমিক ২৫ ইঞ্চির এই ডুয়েল স্পিকারটির দাম ১শ ৫০ মার্কিন ডলার।
প্যারট এআর. ড্রোন ২ দশমিক ২
একটি ছোট খেলনা হেলিকপ্টারের মতো দেখতে। হেলিকপ্টারের মতোই উড়বে। এটিকে স্মার্টফোনের ম্যাধমে নিয়ন্ত্রণ করা যাবে। এর কাজ হলো এটি উড়ে উড়ে এইচডি ভিডিও (১২৮০দ্ধ৭২০ রেজ্যুলেশন) এবং স্থিরচিত্র রেকর্ড করা। এতে রয়েছে রিচার্জেবল লিথিয়াম-আয়ন ব্যাটারি। দাম ৩শ ডলার।
 
ভিউজিক্স র‌্যাপ ১২০০ থ্রিডি ভিডিও আইওয়্যার
এই আইওয়্যারটি দেখতে অন্যান্য স্টাইলিশ সানগ্লাসের মতোই। কিন্তু এটি তৈরি করা হয়েছে থ্রিডি মুভি, গেমস ইত্যাদি উপভোগ করার জন্য। দাম ৫শ ডলার। লেন্সে এলসিডি মাউন্ট লাগানো রয়েছে, যাতে ১০ ফুট দূরে থেকেও সব স্পষ্ট দেখা যায়। সঙ্গে জুড়ে দেয়া হয়েছে রিচার্জেবল ব্যাটারি ও ইয়ারফোন।
 
মোফি জুস প্যাক পাওয়ারস্টেশন প্রো
১শ ডলারের এই ছোট্ট ডিভাইসটি আসলেই পাওয়ার স্টেশন। এটির সঙ্গে ইউএসবি বা মিনি ইউএসবির মাধ্যমে আপনার ফোন, ছোট্ট মিউজিক প্লেয়ার, ভিডিও প্লেয়ার সংযুক্ত করে নিশ্চিন্ত থাকুন। ডিভাইসটিই বিদ্যুৎ সরবরাহ করবে। যেখানে চার্জ দেয়ার ব্যবস্থা নেই সেখানে এমন একটি ডিভাইস আবশ্যক।
 
হিডেন স্পিকার
দেখতে স্পিকারের মতো না হলেও এটি স্পিকার। ব্লুটুথের মাধ্যমে ডাটা গ্রহণ করে। নিজস্ব রিচার্জেবল ব্যাটারি টানা ৩০ ঘণ্টা ব্যাকআপ দেয়। বিল্ট-ইন এএম/এফএম রেডিও রয়েছে। অ্যাটম বোমা বললে ভুল হবে না। দাম ১শ ২০ ডলার।
 
সারফেস টেনশন আর্কেইড টেবিল
দাম ৩ হাজার ১শ ৫০ থেকে ৫ হাজার ৫শ মার্কিন ডলার। মাঝারি আকৃতির টি-টেবিল। কিন্তু টেবিলের উপরিভাগে কাচ রয়েছে, কিন্তু এটি কোনো সাধারণ কাচ নয় এলসিডি স্ক্রিন। টেবিলের সঙ্গে লাগানো আছে জয়স্টিক ও বোতাম। এই অদ্ভুত টেবিলের ওপরই ভিডিও গেম খেলা যাবে।
 
সুপারহেড্জ ক্ল্যাপ ক্যামেরা
দেখলে মনে হবে একটি পেনড্রাইভ। কিন্তু আসলে এটি একটি অভিনব ক্যামেরা। এই ছোট্ট ডিজিটাল ক্যামেরাটি ২ মেগাপিক্সেলের স্থিরচিত্র এবং ৭২০দ্ধ৪৮০ রেজ্যুলেশনের ভিডিওচিত্র ধারণ করতে সক্ষম। মাইক্রোএসডি কার্ড সাপোর্ট করে। ক্যামেরার একাংশ ইউএসবি কানেক্টর হিসেবে কাজ করে, ফলে ক্যামেরাটিকে সরাসরি ইউএসবি পোর্টে লাগানো যায়। দাম ৫০ ডলার।





869

লাগামহীন মূল্যবৃদ্ধির হ্যাপা এবার শুধু প্রকাশকদের ঘাড়েই নয়, পাঠকের ঘাড়েও তা চড়বে। প্রকাশক সমিতির একাধিক সূত্র জানিয়েছে, গত বছরের তুলনায় এ বছর প্রকাশনা সংশ্লিষ্ট সব দ্রব্যসামগ্রীর মূল্য আশাতীতভাবে বেড়ে গিয়ে প্রকাশনা শিল্পেেক বাধাগ্রস্ত ও সমস্যাকে প্রকট করে তুলেছে। কাগজ-কালি-বাঁধাই-কম্পোজ-প্রুফ-বোর্ড-পজিটিভ-লেমিনেটিং ফয়েল পেপার থেকে শুরু করে প্রকাশনার নিত্যপ্রয়োজনীয় দ্রব্যসামগ্রীর মূল্য বৃদ্ধি প্রকাশক-লেখকদের দুশ্চিন্তাকে বাড়িয়ে তুলেছে। অনন্য প্রকাশনীর মনিরুল হক জানান, প্রকাশনা সম্পর্কিত জিনিসপত্রের দাম গত এক বছরে যে হারে বেড়েছে তাতে করে প্রকাশকরা দুশ্চিন্তাগ্রস্ত। গত বছর চার ফর্মার একটি বই যেখানে একশ টাকার মধ্যে রাখা গিয়েছিল, এ বছর কোনোভাবেই তা সেই দামের মধ্যে রাখা যাচ্ছে না। তিনি জানান, যাদের নিজস্ব কম্পোজ সেকশন, প্রেস বাঁধাইকারক আছে তারা হয়তো  লাভের কথা বাদ দিয়ে পাঠকের ক্রয়ক্ষমতার কথা চিন্তা করে কষ্ট-মষ্ট করে আগের দামে বই বিক্রি করতে বাধ্য হবে। কিন্তু যাদের উপরোল্লিখিত সুযোগ-সুবিধা নেই তারা কী করবে?
জানা যায়, কাগজ ব্যবসায়ীদের একটি সংঘবদ্ধ সিন্ডিকেট বইমেলাকে উপলক্ষ করে কাগজের দাম বাড়িয়ে দেয়ার জন্য কৃত্রিম কাগজ সঙ্কটের নাটক মঞ্চস্থ করে। উদাহরণ হিসেবে উল্লেখ করা যায় গত বছর বিদেশি অফসেট ১২০ গ্রাম কাগজের দাম ছিল ২২০০ টাকা। অথচ এবার সেই কাগজের দাম বেড়ে হয়েছে প্রায় দ্বিগুণ ৪ হাজার ২০০ টাকা। একইভাবে প্লেটের দামও বেড়ে গেছে। এখন স্বাভাবিকভাবেই বর্ধিত হারের এই দায়ভার এসে পড়বে ভুক্তভোগী পাঠকের ওপর।
বাংলা একাডেমীর জনসংযোগ বিভাগের ঊর্ধ্বতন কর্মকর্তা মুর্শিদ আনোয়ার এ প্রসঙ্গে জানান, বাংলা একাডেমী সবসময়ই পাঠকের কথা বিবেচনায় রেখে তার প্রকাশনা করে থাকে। স্বল্পমূল্যে কীভাবে পাঠকের রুচিকে আরো ঋদ্ধ করা যায় সে ব্যাপারে একাডেমী দায়বদ্ধ। উপরন্তু মানসম্পন্ন বই তো রয়েছেই।
সব বছরের মতো এ বছরও স্টল বরাদ্দ ও লটারি প্রক্রিয়া নিয়ে  প্রকাশকদের মধ্যে ক্ষোভ ও চাপা উত্তেজনা বিরাজ করছে। প্রকাশকরা জানান, সারাবছর লেখকদের সঙ্গে যোগাযোগ করে পাণ্ডলিপি সংগ্রহ ও প্রকাশনা সম্পন্ন করার পর দেখা গেল কোনো কোনো নিয়মিত প্রকাশককে একাডেমীর ভেতরে স্টল না দিয়ে একাডেমীর বাইরে স্টল বরাদ্দ দেয়া হয়েছে। এ বছর এ রকম বেশ কয়েকটি নজির স্থাপন করেছে কর্তৃপক্ষ। দেখা গেছে আগের বছর ভেতরে স্টল বরাদ্দ হয়েছে অথচ এ বছর উল্লেখযোগ্য প্রকাশনা থাকার পরও কিছু প্রকাশককে বাইরে স্টল দেয়া হয়েছে। এ রকম কয়েকজন প্রকাশক নাম প্রকাশ না করার শর্তে ২০০০-কে জানান, শুধু রাজনৈতিক আশীর্বাদপুষ্ট কতিপয় লেখক ও প্রকাশকদের চাহিদা মেটাতে গিয়ে একাডেমী আমাদের প্রতি বিমাতাসুলভ আচরণ প্রদর্শন করে রাস্তায় স্টল দিয়ে ‘একঘরে’ করার অমানবিক সিদ্ধান্ত গ্রহণ করেছে যা অনুচিত। তারা আরো জানান, বাংলা একাডেমী কিছু প্রভাবশালী রাজনৈতিক মদদপুষ্ট প্রকাশকের তল্পিবাহক হয়ে তাদের ইচ্ছাপূরণ করছে। আওয়ামী লীগ ক্ষমতায় এলে কতিপয় প্রকাশক রাতারাতি ভোল পাল্টে জয়-বাংলা স্লোগান দিয়ে রামরাজত্ব কায়েম করে। আবার বিএনপি ক্ষমতায় গেলেও একই ধারার পুনরাবৃত্তি চলে যা লজ্জাজনক।
এ প্রসঙ্গে বাংলা একাডেমীর শীর্ষস্থানীয় এক কর্মকর্তা জানান, স্টল বরাদ্দ নিয়ে এ রকম অভিযোগ  নতুন নয়। এখন একাডেমীকে একটি এক ইউনিটের স্টলের জন্য খোদ মন্ত্রী-এমপি-কেন্দ্রীয় নেতা-ছাত্রসংগঠনগুলোর নেতা ও ক্যাডারদের লিখিত-অলিখিত, মৌখিক সুপারিশের মুখোমুখি হতে হয়। ওই কর্মকর্তা এ বিষয়টিকে প্রকাশকদের মধ্যে আদর্শ ও একতার অভাব বলে মনে করেন।
আগামী প্রকাশনীর ওসমান গনি এ ব্যাপারে জানান, এ বছর একাডেমীর নতুন ভবন নির্মাণের কারণে স্থান সঙ্কুচিত হয়েছে। বাংলা একাডেমী তাদের সীমিত পরিসরে মেলায় অধিক সংখ্যক স্টলের জায়গা দিতে গিয়ে এই লেজেগোবরে অবস্থার তৈরি করে ফেলছে। এ ক্ষেত্রে শুধু এককভাবে বাংলা একাডেমীকে দোষারোপ করে তো কোনো লাভ হবে না। তিনি আরো জানান, প্রতিবছর প্রকাশক ও তাদের প্রকাশনার সংখ্যা আশাতীতভাবে বেড়ে যাচ্ছে এটাকেও আমলে নিতে হবে। নালন্দা প্রকাশনীর রেদওয়ানুর রহমান জুয়েল জানিয়েছেন, মেলার সার্বিক চিত্রের উন্নয়নের জন্য সঙ্কুচিত জায়গা একটা বড় সমস্যা। আমরা প্রকাশকরাও চাই একাডেমীর বাইরে বর্ধিত আয়তনের জায়গায় মেলার স্থানান্তর। একজন প্রকাশক সারা বছরের প্রকাশনার যদি পাঠকদের সামনে উপস্থাপনই করতে না পারল তাহলে তা একই সঙ্গে তার রুটি-রুজির জন্য ক্ষতির ব্যাপার ও শঙ্কার কথা।
গত ২৯ জানুয়ারি মেলা প্রাঙ্গণে সরেমজিনে দেখা গেল স্টল নির্মাণের শেষ পর্যায়ের কাজ চলছে। হাতুড়ি-বাটালির ঠুকঠাক শব্দ, রঙের উৎকট গন্ধ, প্রকাশকদের দৌড়ঝাঁপ, শিল্পী, কাঠ-মিস্ত্রি, রং-মিস্ত্রিদের কর্মচাঞ্চল্য, উৎসুক মানুষের আনাগোনা সব মিলিয়ে প্রাণচাঞ্চল্যের পূর্বাভাস পরিলক্ষিত হয়েছে একাডেমী প্রাঙ্গণে যে প্রাণচাঞ্চল্য পুরো ফেব্রæয়ারি জুড়ে মাতিয়ে রাখবে বাংলা একাডেমী থেকে টিএসসি, দোয়েল চত্বর পর্যন্ত।
মেলা কমিটির এক প্রভাবশালী সদস্য বইমেলা নিয়ে তার মতামত জানাতে গিয়ে জানালেন, বইমেলায় স্টল বরাদ্দের ক্ষেত্রে তিন ইউনিট প্রথা বাতিল করে দেয়া উচিত। তিনি জানান, প্রকাশনার গুণগত মান ও বয়োজ্যেষ্ঠতার বিষয়টি প্রাধান্য দিয়ে দুই ইউনিট/এক ইউনিট স্টল নির্ধারণ করা গেলে মেলায় আরো অনেক প্রকাশক একাডেমী প্রাঙ্গণে স্থান করে নিতে পারতেন। কিন্তু প্রকাশকদের মধ্যে
সিনিয়র-জুনিয়র, কে কোন দলের পারপাস সার্ভ করছেন, কার সঙ্গে কোন নেতার সম্পর্ক ভালো স্টল বরাদ্দের ক্ষেত্রে এসব যোগ্যতার মূল্যায়ন করা ঠিক নয়। অথচ বাস্তব ক্ষেত্রে তা-ই হচ্ছে।
প্রকাশকদের সঙ্গে কথা বলে জানা যায়, অন্য দ্রব্যসামগ্রীর মূল্য বৃদ্ধির সঙ্গে পাল্লা দিয়ে একাডেমীও এ বছর স্টল  বরাদ্দ মূল্য বাড়িয়ে দিয়েছেন। গত বছরের তুলনায় এবার ই্উনিট প্রতি ২ হাজার করে বৃদ্ধি করা হয়েছে। এবার এক ইউনিট, দুই ইউনিট ও তিন ইউনিটের জন্য প্রকাশকদের যথাক্রমে ৬ হাজার, ১২ হাজার ও ২৪ হাজার টাকা গুনতে হবে।
অন্যপ্রকাশ সূত্রে জানা যায়, এবারের মেলায় জনপ্রিয় কথাসাহিত্যিক হুমায়ূন আহমেদ শারীরিক অসুস্থতার কারণে উপস্থিত থাকতে পারবেন না। তবে তার রচিত চার-পাঁচটি নতুন বই মেলার শুরু থেকেই পাওয়া যাবে বলে অন্যপ্রকাশ নিশ্চিত করেছে।
এবার মেলায় দ্রব্যমূল্য বৃদ্ধিজনিত কারণ ও নানা সীমাবদ্ধতা সত্তে¡ও গতবারের চেয়ে বেশি বই বের হবে বলে প্রকাশকরা জানিয়েছেন। উল্লেখ্য, গত বছর প্রায় ৩ হাজার বই বেরিয়েছিল। এবার সে সংখ্যা বৃদ্ধি পেয়ে প্রায়  সাড়ে ৩  হাজার হবে বলে তারা মনে করছেন। পাশাপাশি মেলায় বিক্রিলব্ধ অর্থের পরিমাণও  গত বছরের (প্রায় ২৫ কোটি) তুলনায় বেশি হবে বলে তারা আশা করছেন।
প্রতিবছরের মতো এবারও মেলায় প্রবাসী লেখকরা সক্রিয় থাকছেন।  কানাডা প্রবাসী লেখক সাংবাদিক জসীম মল্লিকের  এ মেলায় তিনটি বই বেরিয়েছে। রিদম প্রকাশনী থেকে বেরিয়েছে আটলান্টিক পাড়ের উপাখ্যান ও সে আসে ফিরে। অনন্যা প্রকাশনী থেকে বেরিয়েছে পৃথিবীর মানুষের ভিড়।





1997

জলজ প্রাণী মাছকে কেন্দ্র করে বিশ্বের বিভিন্ন জনপদে এত বিচিত্র উপাখ্যান রচিত হয়েছে যে, মাছের প্রকৃতি ও রূপ-বৈচিত্র্য মানুষকে রীতিমতো ধাঁধায় ফেলে দেয়। এটা সত্য, সমুদ্রের পানি থেকেই সব প্রাণীর সৃষ্টি। আবার সমুদ্রের রূপ-বৈচিত্র্যের সঙ্গেই মাছের রূপ-বৈচিত্র্যের টেক্কা চলে। সম্ভবত পানি-ঘনিষ্ঠতার সূত্র ধরেই মাছও অধিকাংশ লোকজ উপাখ্যানে পবিত্র বিবেচিত হয়েছে।
খ্রিস্টানদের প্রাচীন বিশ্বাস মতে, লেভিয়াথান নামক প্রকাণ্ড এক মহাজাগতিক মাছ হচ্ছে এ মহাবিশ্বের প্রতীক এবং মাছটি তার পিঠের ওপরই এ পুরো ভৌত পৃথিবীর ভার বহন করছে। আবার জ্যোতিষশাস্ত্র মতে, মীন রাশির প্রতীক হচ্ছে মাছ। সঙ্গত কারণে এটা পানিরও প্রতীক। তাই মীন রাশির জাতকদের কিছু বৈশিষ্ট্য মাছের বৈশিষ্ট্যের সঙ্গে মিল রয়েছে বলে দাবি করা হয়।
এশিয়ার কিছু ধর্মীয় প্রার্থনার প্রথায় মাছের পুজো চলে এবং এসব ধর্মের পুরোহিতদের মাছ খাওয়া নিষেধ। আদিম অনেক সমাজে মৎস্যপুজোর বিষয়টি একটি স্বাভাবিক ধর্মীয় অনুষঙ্গ ছিল। পের“র ইন্ডিয়ানদের জালে প্রথমে যে মাছগুলো আসত, সেগুলোকে তারা শুধু শ্রদ্ধাই করত না, তারা বিশ্বাস করত, পৃথিবীতে প্রথম মাছ সৃষ্টি করা হয়েছে এবং এ মাছই হচ্ছে অন্যান্য সৃষ্ট জীবের জননী।
প্রাচীন জীববিদ্যাবিশারদরা বিশ্বাস করতেন, মাছ হচ্ছে পানির স্বতঃস্ফ‚র্ত সৃষ্টি। সুমেরীয় একটি উপাখ্যান মতে, আদিম পানি থেকে সৃষ্ট প্রথম মাছটিই সভ্যতার শিল্পকলা শিক্ষাদানের জন্য মানুষের শিক্ষকে রূপান্তরিত হয়েছে। প্রাচীনকাল থেকেই বিশ্বের বিভিন্ন নদ-নদী ও সমুদ্র উপক‚লবর্তী এলাকাগুলোয় অর্ধমানব ও অর্ধমাছ সম্পর্কিত কিংবদন্তি চালু হয়।
সুমেরিয়ান দেবতা ইয়াহু হচ্ছেন মৎস্য দেবতা। তার দেহের উপরিভাগ মাছের মতো, আর নিম্নাংশ মানবাকৃতির। অন্যদিকে প্রাচীন মিসরীয়রা বিশ্বাস করত, মৎস্য দেবী রোমের অবিশ্রান্ত কান্নার ফসলই হচ্ছে নীলনদ।
হিন্দু দেবতা ব্রহ্মা ও বিষ্ণু মাছের রূপ ধারণ করতে পারতেন। এ ধর্মমতে, প্রথম মানব মনুকে একটি মাছ বিশ্বের মহাপ্লাবন থেকে বাঁচানোর জন্য একটি জাহাজ নির্মাণের পরামর্শ দিয়েছিল।
মাছকে পবিত্র বা হালাল খাদ্য হিসাবে ভক্ষণ করা হয়।
ইহুদিরা বিশ্বাস করে, কেয়ামত নিকটবর্তী হলে মুসা (আঃ) সুবিশাল মাছ লেভিথিয়ানকে ধরে ফেলতে সক্ষম হবেন এবং এ মাছ তিনি বিশ্বাসীদের মাঝে বণ্টন করে দেবেন। তবে ইহুদিরা মাছ খাওয়া শিখেছে খ্রিস্টানদের কাছ থেকে, যা পরবর্তীকালে তাদের পবিত্র ধর্মীয় উৎসবে পরিণত হয়।
খ্রিস্টীয় প্রতীকবাদে মাছ যিশু খ্রিস্টেরই প্রতিনিধিত্ব করে। প্রাচীন রোমানদের ভ‚গর্ভস্থ সমাধিতে প্রায়ই মাছের ছবি আঁকা থাকত। গ্রিক ভাষায় মাছের প্রতিশব্দ হচ্ছে ইচথাস। প্রাথমিক যুগের খ্রিস্টানরা এই ইচথাস শব্দটির মাঝে এমন একটি অর্থবহ মনোগ্রাম তালাশ করে নিয়েছিলÑ যা ছিল তাদের ধর্মীয় বিশ্বাসের মূল প্রতিপাদ্য। আর তা হচ্ছে ‘যিশু খ্রিস্ট, ঈশ্বরের পুত্র, রক্ষাকারী।’
অন্যদিকে পঞ্চদশ শতকের একটি ফ্রেঞ্চ বাইবেলের প্রচ্ছদে একটি সুদৃশ্য ছবি অঙ্কিত ছিল। ছবিতে দেখানো হয়েছে, যে অতিকায় মাছটি নূহকে (আঃ) গিলে ফেলেছিল, সেটি তাকে ডাঙায় উগরে দিচ্ছে।
সেলটিক জনগোষ্ঠীর কাছে কিছু নির্দিষ্ট মাছ পবিত্র বিবেচিত হতো। তাদের বিশ্বাস ছিল, ট্রাউট মাছ ভবিষ্যৎ ব্যক্ত করতে পারে, রোগ নিরাময়ের ক্ষমতা রাখে। পশ্চিমা বিশ্বের অনেক জেলে সম্প্রদায় এখনো বিশ্বাস করে, পানির উপরিতল দিয়ে কাটলফিশের সাঁতরানোর অনিবার্য কারণ আসন্ন ঝড় ছাড়া আর কিছুই নয়।
আয়ারল্যান্ডের কৃষকরা মনে করে, কার্প মাছে স্বর্গীয় বিদ্যুৎ রয়েছে। এখনো তারা আরোগ্য কামনায় জণ্ডিস রোগীর পায়ের তলায় কার্প মাছ ছোঁয়ায়। তারা আরো বিশ্বাস করে, এ মাছ অন্যান্য মাছেরও রোগ সারিয়ে দেয়। তারা এ মাছকে মাছের চিকিৎসক মনে করে।
বিশ্বের বিভিন্ন অঞ্চলের মতো আমাদের দেশেও মাছ নিয়ে কিছু কুসংস্কার চালু রয়েছে। চট্টগ্রামের মানুষ এখনো বিশ্বাস করে, গর্ভবতী নারী কোটার সময় লইট্যা মাছের ঠোঁট হাত দিয়ে ছিঁড়লে ঠোঁটকাটা সন্তানের জন্ম নেয়ার আশঙ্কা থাকে।
সাইবেরিয়ায় গর্ভবতী নারীর মাছ ভক্ষণ নিষিদ্ধ। তাসমেনিয়ার জনগণ পাল্লা দিয়ে মাছ মাপে না। অন্যদিকে আফ্রিকার বান্টু উপজাতি মাছ মোটেও খায় না। আবার ফ্রান্সের সিন নদীর তীরবর্তী লোকেরা জনডরি নামক মাছ এবং আইরিশরা স্কেটস নামের লম্বা লেজওয়ালা চ্যাপ্টা মাছ খায় না। বিশ্বের আনাচে-কানাচে মাছ নিয়ে অনেক কিংবদন্তি চালু রয়েছে। মাছ হারানো আংটি ফেরত দেয় এ জাতীয় গল্প বিশ্বের সব প্রান্তেই কম-বেশি প্রচলিত।
মানুষের মতো মাছও কাশে। এটা ফ্রেঞ্চে poisson, মালয়ে ikan, স্পেনিশে pez নামে পরিচিত। তবে স্পেনিশে মৃত ও ডাঙায় তোলা মাছকে pescado বলা হয়।
মাছ শীতল রক্তে জলজ মেরুদণ্ডী প্রাণী যারা জোড়-বিজোড় পাখনার সাহায্যে সাঁতার কাটে এবং ফুলকার সাহায্যে শ্বাস-প্রশ্বাস চালায়। সাধারণত মাছের দেহের বহির্ভাগ আঁশ দ্বারা
আচ্ছাদিত থাকে। তবে আঁশ নেই এমন মাছের সংখ্যা একেবারে কম নয়। এরা সমুদ্রের লোনা পানি এবং স্বাদু পানির খাল, বিল, হাওর, বাঁওড়, নদী, হ্রদ, পুকুর, ডোবায় বাস করে। পাহাড়ি ঝরনা থেকে শুরু করে মহাসাগরের গহিন অতল স্থানে অর্থাৎ যেখানেই পানি রয়েছে সেখানেই মাছের অস্তিত্ব দেখা যায়।
পৃথিবীর প্রায় সব জায়গায় মাছ মানুষের খাদ্য হিসাবে ব্যবহৃত হয়। এটি মানবদেহে আমিষের অন্যতম জোগানদাতা। বিশ্বে এখন ব্যাপকহারে বাণিজ্যিক ভিত্তিতে মাছ চাষ করা হয়। এ ছাড়াও বিনোদন হিসাবে ছিপ/বড়শি দিয়ে মাছ ধরা আবার মাছকে অ্যাকুয়ারিয়ামে প্রদর্শন করা হয়। আবার কয়েকটি প্রাণী মাছ না হলেও এগুলো মাছ হিসাবে প্রচলিত। চিংড়ি, তিমি মাছ এই কাতারের।
মৎস্যপুরাণ মতে, মৎস্যের ঊর্ধ্বশরীর চতুর্ভুজ বিষ্ণুর এবং নিম্নাঙ্গ একটি মাছের। এই পুরাণ অনুসারে, প্রাগৈতিহাসিক দ্রাবিড় রাজ্যের বিষ্ণুভক্ত রাজা সত্যব্রত (যিনি পরে মনু নামে পরিচিত হন) একদিন নদীর জলে হাত ধুইতে ছিলেন। এমন সময় একটি ছোট মাছ তার হাতে চলে আসে এবং তার কাছে প্রাণভিক্ষা চায়। তিনি মাছটিকে একটি পাত্রে রাখেন। কিন্তু মাছটি ক্রমেই বাড়তে থাকে। তিনি সেটিকে প্রথমে একটি পুষ্করিণীতে, পরে নদীতে এবং শেষে সমুদ্রে ছেড়ে দেন। কিন্তু কোনো ফল হয় না। সেটি এতটাই বেড়ে যায় যে সব আধারই পূর্ণ হয়ে যায়। শেষে মাছটি বিষ্ণুর রূপে আত্মপ্রকাশ করে সত্যব্রতকে জানান, সাত দিনের মধ্যে প্রলয় সংঘটিত হবে এবং সব জীব মারা যাবে। তাই সত্যব্রতকে নির্দেশ দেওয়া হয়, সব ধরনের ঔষধি, বীজ, সপ্তর্ষি, বাসুকি নাগ ও অন্যান্য প্রাণী সঙ্গে নিতে।
প্রলয় সংঘটিত হলে মৎস্যরূপী বিষ্ণু পূর্বপ্রতিশ্রুতি অনুসারে পুনরায় আবির্ভূত হন। তিনি সত্যব্রতকে একটি নৌকায় আরোহণ করতে বলেন এবং তার শিঙে বাসুকি নাগকে নৌকার কাছি হিসাবে বাঁধতে বলেন।
মাছ ১৫ হাজার ফুট (প্রায় ৩ মাইল!) পানির নিচেও দিব্যি সাঁতার কাটতে পারে। যেখানে প্রতি বর্গ ইঞ্চিতে পানির চাপ  ৭ হাজার পাউন্ড! দেহের সুয়িম ব্লাডারের মাধ্যমে গ্যাস পাম্প করতে পারে বলেই মাছ পানির গভীরে অকল্পনীয় চাপ হজম করতে পারে।
আঁশ দেখেই মাছের বয়স বলে দেওয়া যায়। কারণ মাছের গ্রোথ-রিং বা বর্ধনচক্র গাছের মতো। আঁশগুচ্ছকে বলা হয় annuli । আর প্রতিটি  annuli -এর বয়স এক বছর।
 
দরজাবন্দনা
অনিবার্য বৈশিষ্ট্যের দিকে লক্ষ্য রেখে বিজ্ঞজনরা দরজার বাহারি নাম দিয়েছেন ‘চলন্ত স্থাপত্য’। প্রবেশ এবং বাহির এ দুধরনের জাগতিক প্রয়োজনের সাধারণ সমীকরণই নাকি দরজা। তবে এ দরজার সঙ্গে সৌন্দর্য ও র“চিবোধের চেতনাটি সক্রিয় থাকে। কিন্তু মানুষ দরজা ইস্যুতে নিরাপত্তার বিষয়টিই বিশেষভাবে বিবেচনায় আনে।
প্রাগৈতিহাসিক যুগে মানুষ যখন পাহাড়ের গুহা অথবা গাছের কোটরে বসবাস করত তখনো তারা নিরাপত্তার জন্য এগুলোর প্রবেশ পথে এক টুকরো বড় পাথর অথবা গাছের গুঁড়ি চেপে রাখত।  সময়ের ঐতিহাসিক পথ-পরিক্রমায় মানুষ সমতল ভ‚মিতে বসবাস করতে শেখে। এ সময় তার সংজ্ঞাজাত চেতনা থেকেই ঘর তৈরির প্রয়োজনীতা অনুভব করে, বানাতে শেখে দরজাও। অবশ্য কারিগরি উৎকর্ষে যুগে যুগে দরজার পরিচালন কৌশলে বিবর্তন এসেছে। ধরন আর ব্যবহার কৌশলেও বেশ খানিকটা পরিবর্তন এসেছে। কিন্তু এটার উপযোগিতা যেমন কমেনি, তেমনি উদ্দেশ্যেও পরিবর্তন আসেনি। কারণ দরজার প্রয়োজনীয়তা কমাটা জর“রিও নয়, বাস্তবও নয়। এটা যে একটা অনিঃশেষ প্রয়োজন।
সব ধরনের দরজা খোলা বা বন্ধ করার প্রক্রিয়া এক ধরনের নয়। আবার সব দরজা একই উপাদান দিয়ে তৈরিও হয় না। কাঠ, চামড়া, কাগজ, বেত, খড়, টিন, পাটখড়ি, বাঁশ, প্লাস্টিক ও ধাতব দরজা থেকে শুরু করে বর্তমানে স্বয়ংক্রিয় ইলেকট্রিক দরজাও রয়েছে।
দরজার সঙ্গে বিশ্ব সংস্কৃতির সম্পর্কটা বেশ পুরনো। কারণ ঘরের হোক আর উপাসনালয়েরই হোক বিশ্বের অধিকাংশ অঞ্চলে দরজা ধর্মীয় বা সামাজিক মূল্যবোধের একটা অনিবার্য অঙ্গ হিসাবে কাজ করছে। শুভ হোক আর অশুভই হোক দরজার একটা নিজস্ব গুপ্ত চরিত্র রয়েছে। ‘পার্থিব ও অপার্থিব বিশ্বের প্রবেশদ্বার’ এ চেতনাটির সঙ্গে দরজা শব্দটি গভীরভাবে জড়িত। অপার্থিব জগতের সঙ্গে পার্থিব জগতের সম্পর্কটা বন্ধুত্বপূর্ণ অথবা শত্রুতাপূর্ণ হতে পারে। কিন্তু এ দুটো জগতের যোগসূত্র হিসাবে মানুষ তার অবচেতন মন থেকেই একটা দরজা অনিবার্য ধরে নেয়। যারা সত্যের পূজারি, তাদের ওপর শয়তানি কুপ্রভাবের প্রতিবন্ধক হিসাবে দরজাকে কল্পনা করা হয়। তাই যারা ধর্মীয় চেতনাসম্পন্ন এবং সুপথে থাকতে আগ্রহী তাদের বাধ্য হয়ে নিজস্ব পরিমণ্ডলের পবিত্রতা বিভিন্ন ধর্মীয় কর্মকাণ্ডের মাধ্যমে বজায় রাখতে হয়। নতুবা তাদের পরিমণ্ডলে অপশক্তির কুপ্রভাব ঢোকার দরজাটা খুলে যায়।
কিছু উপজাতীয় ধর্মীয় বিশ্বাস মতে, শুভ ও অশুভ শক্তির প্রবেশপথেই অপশক্তিগুলো গিজ গিজ করে। কিন্তু অশুভ শক্তির সম্পর্কটা মনের সঙ্গে অদৃশ্যভাবে জড়িত থাকলেও কেন অপশক্তির সঙ্গে দরজার সম্পর্ক দেখানো হয়েছে তা স্পষ্ট নয়। এর দ্বিবিধ কারণ থাকতে পারে। হয়তো দরজা শয়তানি সীমানার বাহ্যিক প্রান্ত। তাই বিশ্বের বহু উপজাতি এখনো ঘরের সামনে আগুন অথবা জ্বলন্ত কয়লা রেখে দেয়, অথবা মানুষ দরজাকে পবিত্র ভেবে নিয়েছে প্রবেশপথ হিসাবে।
রোমান পুরাণের গুরুত্বপূর্ণ দেবতা জ্যানাস হচ্ছেন দরজা ও ফটকের অধিপতি। ফটক ও দরজা দিয়ে যেহেতু প্রবেশ ও প্রস্থান ঘটে, সে জন্য দ্বাররক্ষী এই দেবতাকে বিপরীত দিক থেকে ফেরানো দুমুখের অধিকারী হিসাবে কল্পনা করা হয়েছে। একই কারণে তাকে বর্ষ শুর“ ও বর্ষ শেষের দেবতাও ভাবা হয়। তার নামানুসারেই বছরেরই প্রথম মাস জানুয়ারির নামকরণ হয়। যুদ্ধকালে রোমানরা জ্যানাসের মন্দিরের দরজা দুটিই খোলা রাখত। তাদের বিশ্বাস ছিল দুমাথা হওয়ার কারণে দুদিকে দৃষ্টি রেখে তিনি রোমকে পাহারা দেবেন।
গ্রিক পুরাণে বলা হয়েছে, নিদ্রা দেবতা হিপানোস ও নিশাদেবী নিক্সের পুত্র মরফিউজ হচ্ছেন স্বপ্ন দেবতা। তার রয়েছে দুটো রূপ দুঃস্বপ্ন ও সুস্বপ্ন। পৃথিবীতে আসার জন্য মরফিউজ যখন স্বর্গ থেকে গজনির্মিত সিংহদরজা দিয়ে বের হন, তখন মানুষ মিথ্যা স্বপ্ন দেখে। আর যখন তিনি কাঁটার তৈরি দরজা দিয়ে বের হন তখন মানুষ দেখে সত্য স্বপ্ন।
বেদ গ্রন্থে নির্দেশ পাওয়া যায়, নববধূকে স্বামীর গৃহের দরজা দিয়ে ডান পায়ে চৌকাঠ স্পর্শ না করেই প্রবেশ করতে হবে। আধুনিক যুগেও এ রীতির সাক্ষ্য মেলে। সোমালিয়া, সিরিয়া, আর্মেনিয়া ও মিসরের কিছু উপজাতি ঘরের দরজায় উৎসর্গকৃত পশুর রক্ত ছিটিয়ে রাখে। নববধূ এসব রক্ত ডিঙিয়ে ঘরে প্রবেশ করে অথবা পশুর রক্ত দিয়ে দরজার প্রবেশ পথ লেপে দেয়। আর এ কর্মটিকে পবিত্রতার জন্য জরুরি ভাবা হয়।
ভারতের পাঞ্জাবের সামাজিক রীতিতে দেখা যায়, নববধূ ঘরের দরজা ধরে দাঁড়াবে। শাশুড়ি পুত্রবধূকে এক গ্লাস পানি দিয়ে স্বাগত জানাবে। এ সময় বরের আত্মীয়¯^জনরা তাকে উপহার প্রদান করবে। তার প্রবেশপথ তুলো দিয়ে বিছিয়ে দেওয়া হবে এবং মেয়েটি বরের পরিবারের সদস্য হিসাবে পরিগণিত হবে।
এখনো জার্মানির পার্বত্য এলাকা, ট্রান্সসেলভিয়া, মালয়েশিয়া ও সিরিয়ার লোকজন ভ্রমণ ও ব্যবসায়িক কাজে ঘর থেকে বের হওয়ার সময় দরজার চৌকাঠ মাড়িয়ে যাওয়াকে অশুভ জ্ঞান করে। গ্রিক বিজ্ঞানী পিথাগোরাসেরও বিশ্বাস ছিল অনুরূপ। তিনি বলতেন, যারা পা দিয়ে ঘরের চৌকাঠ মাড়ায়, তাদের উচিত আবার ঘরে প্রবেশ করা।
হিন্দু ধর্মমতে, দরজার চৌকাঠে বসা, দাঁড়িয়ে থাকা অথবা শিশুকে দুধ পান করানো অশুভ। ইসলাম ধর্ম মতে, বিসমিল্লাহ বলে ডান পায়ে ঘরে প্রবেশ করা উচিত এবং বিসমিল্লাহ বলে ভোরে ঘরের দরজা খোলা উচিত।
জন হ্যাস্টিংস সম্পাদিত ‘দ্য এনসাইক্লোপিডিয়া অব রিলিজিয়ন অ্যান্ড ইথিকস’ মতে, অপশক্তির কুপ্রভাব ও জাদুটোনার প্রভাব নষ্ট করার জন্য এখনো বিশ্বের বিভিন্ন অঞ্চলের মানুষ ঘরের দরজায় যেসব জিনিস ঝুলিয়ে রাখে, সেগুলোর মধ্যে লবণ, লোহা, ঘোড়ার নাল, তাবিজ, হাতের ছবি বা ছাপ ক্রস চিহ্ন, স্বস্তিকা চিহ্ন, ধর্মীয় বাক্য, প্রতিমূর্তি ইত্যাদি প্রধান। এছাড়া পশ্চিম ও দক্ষিণ আফ্রিকা, থাইল্যান্ড, ইন্দোনেশিয়া, ভারতের কয়েকটি অঙ্গরাজ্য, চীনের পার্বত্যাঞ্চল ও তিব্বতে আত্মহত্যাকারী ও অপরাধীর মৃতদেহ দরজা দিয়ে বের করার বিধান নেই। এ ক্ষেত্রে তারা জানালা অথবা দেয়াল কেটে মৃতদেহটি বের করে আনে।
স্থিতিশীলতা, নিরাপত্তা ও সৌন্দর্যগত চেতনার দিক থেকে দরজার আবেদনটি চিরন্তন ও বাস্তব। যুগের প্রেক্ষাপটে দরজা সম্পর্কিত কুসংস্কারের বৃত্ত সঙ্কুচিত হবে ঠিকই কিন্তু দরজা ছাড়া ঘর কল্পনার সুযোগ অতীতে যেমন ছিল না বর্তমানেও নেই, ভবিষ্যতেও হয়তো থাকবে না।
বিশ্বের বেশ কিছু ভাষায় বেশ সংক্ষিপ্ত শব্দে দরজা পরিচিত। যেমন এটাকে ক্রোয়েশিয়ায় po, ডেনিশে af, ফ্রেঞ্চে par জার্মানে durch, নরওয়েজিয়ানে ved, ইতালিয়ানে da, পর্তুগিজ ও স্পেনিশে por, রুমানিয়ানে de ও সুইডিশে av বলা হয়।
দরজা বা ফটক হলো অভ্যন্তরীণ পরিসর ও বহিঃপরিসর, এই দুয়ের ভেতর গমনাগমনের জন্য দেয়ালে অবস্থিত ছিদ্র, যা সাধারণত সাত ফুট উঁচু এবং প্রয়োজন ভেদে পাঁচ ফুট পর্প্ত চওড়া হয়ে থাকে। দরজার মুখে চৌকাঠ লাগিয়ে তাতে পাল্লা সংযোগ করা হয়, যেন প্রয়োজনে দরজা বন্ধ বা খোলা যায়। এই পাল্লা স্লাইডিং বা সুইং দুই রকমই হতে পারে। সুইংয়ের পাল্লা সংখ্যা এক বা একাধিক হতে পারে এবং সেই সংখ্যা দিয়েই তার নামকরণ করা হয়। রিভলভিং দরজা হচ্ছে একটি বিশেষ টাইপের দরজা।
বাংলাদেশের স্থাপনাতে প্রাচীনকাল থেকেই দুই পাল্লা বিশিষ্ট সুইং দরজা ব্যবহার হয়ে আসছে। তবে তৈরি ও ব্যবহার উপযোগিতার কারণে এখন বাসা বাড়ি বা অ্যাপার্টমেন্ট ভবনে একপাল্লার সুইং দরজাই বেশি ব্যবহৃত হয়।
স্লাইডিং দরজা সাধারণত বড় বড় বিপণি বিতান বা বাণিজ্যিক ভবনে ব্যবহৃত হয় বেশি। আবাসিক ভবনে শোয়ার জায়গা থেকে লাগোয়া বারান্দাতে যাওয়ার জন্য স্লাইডিং দরজা ইদানীং বেশ জনপ্রিয়তা পেয়েছে কারণ সেক্ষেত্রে দরজাটি জানালার কাজও করে। আর রিভলভিং দরজা সাধারণত পার্ক বা উন্মুক্ত পরিসরে ব্যবহার করা হয়। নির্মাণ উপকরণ হিসাবে কাঠ, লোহা, অ্যালুমিনিয়াম, প্লাস্টিক আর গ্লাসের ব্যবহারই বেশি। দরজা ঘরের পরিসরের নিরাপত্তা ও গোপনীয়তা নিশ্চিত করে।
তুর্কমেনিস্তানের দারউয়িজি অগ্নিমুখ ‘নরকের দরজা’ নামে পরিচিত। কারাকুম মর“ভূমিতে অবস্থিত অগ্নিমুখটির ব্যাস ৭০ মিটার ও গর্ত ২০ মিটার দীর্ঘ। যদিও এটি প্রাকৃতিক কোনো গর্ত নয়। ১৯৭১ সালে তৎকালীন সোভিয়েত ইউনিয়নে প্রাকৃতিক গ্যাস সমৃদ্ধ দারউয়িজি এলাকায় গ্যাস অনুসন্ধানের সময় অনুসন্ধানকারীরা গ্যাসবহুল গুহার মধ্যে মৃদু স্পর্শ করলে দুর্ঘটনাক্রমে মাটি ধসে পুরো ড্রিলিং রিগসহ পড়ে যায়। পরিবেশে বিষাক্ত গ্যাস প্রতিরোধ করার জন্য ভ‚তত্ত¡বিদরা তখন গ্যাস উদগিরণ মুখটি জ্বালিয়ে রাখার সিদ্ধান্ত নেন। তারা আশা করেছিলেন, এর ফলে কয়েকদিনের মধ্যে গ্যাস উদগিরণ বন্ধ হবে। কিন্তু তা আর হয়নি। গত ৪০ বছর ধরে অগ্নিমুখটি অনবরত জ্বলছে।





1143

জনসংখ্যা সমস্যা না সম্ভাবনা এ নিয়ে তৃতীয় বিশ্বের দেশগুলোতে যখন জোর বিতর্ক, তখন ইউরোপ হাপিত্যেশ করছে আদম সন্তানের জন্য। মানুষ তো বাড়ছেই না, উপরন্তু কমছে। তাত্তিকরা ক্রমাগত সতর্ক ঘণ্টা বাজিয়ে যাচ্ছেন যে, ইউরোপে জনসংখ্যা কমার এই ধারা অব্যাহত থাকলে সামনে সমূহ বিপদ। অভিবাসন সত্তে¡ও ২০৩০ সাল নাগাদ ইউরোপের দেশগুলোয় লোকসংখ্যা এখনকার চেয়ে ৩০ মিলিয়ন (৩ কোটি) কমে যাবেÑ জাতিসংঘের জনসংখ্যা বিভাগ এ রিপোর্ট প্রকাশ করেছে। জনসংখ্যা কমে যাওয়ায় তুলনামূলকভাবে বেশি ক্ষতিগ্রস্ত হবে ইতালি, স্পেন ও জার্মানি। জিডিপি কমে গিয়ে ব্যাহত হবে উন্নয়ন। তখন বাধ্য হয়ে আমেরিকার মতো ডিভি লটারি চালু করতে হবে। এ ছাড়া অন্য কোনো রাস্তা খোলা থাকবে না। সে ক্ষেত্রে তৃতীয় বিশ্বের বহু হতভাগার কপাল খুলবে।
ইউরোপে জনসংখ্যা কমে যাওয়ার বিরূপ প্রভাব এরই মধ্যে পড়তে শুরু করেছে। বড় শহরগুলোতে টের পাওয়া না গেলেও উপশহর এবং গ্রামগুলোয় অনুভ‚ত হচ্ছে তীব্র সমস্যা। দ্রুত সঙ্কুচিত হয়ে যাওয়া জার্মান উপশহর হোয়েরশোয়ার্ডো গত ৫০ বছরে তার ৭০ হাজার লোকের ৩০ হাজারই হারিয়ে বসেছে। শুধু অস্বাভাবিক কম জন্মহারই নয়, লোকজনের বড় অংশ শহরমুখী হয়ে যাওয়াও এর জন্য দায়ী। বর্তমান জনসংখ্যা ধরে রাখার জন্য প্রতিবছর যে হারে শিশুর জন্ম নেয়া প্রয়োজন, জন্ম নিচ্ছে তার তিন-পঞ্চমাংশ। বিশ্বে কম জন্মহারের শীর্ষ ২৫টি দেশের তালিকায় ইউরোপেরই আছে ২২টি। এ ভয়াবহ অবস্থাকে ইউরোপীয় ইউনিয়ন তুলনা করেছে ত্রিগুণ ক্ষমতাসম্পন্ন টাইমবোমার সঙ্গে।
বর্তমান অবস্থার বর্ণনা দিতে গিয়ে ইউনিভার্সিটি অব লিসবনের ডেমোগ্রাফার (জনসংখ্যাবিদ) নুনো দ্য কস্তা বলেছেন, ‘খুব কম শিশুই জন্মাচ্ছে। যে কারণে বেশি বয়সী লোকদের অনুপাত ক্রমেই বেড়ে যাচ্ছে। শিশু ও তরুণরাও গ্রাম ছেড়ে যাচ্ছে। জনসংখ্যার অদ্ভুত বিন্যাসের প্রভাব পড়ছে পর্যটন থেকে শুরু করে কৃষি খাতেও। কর্ষিত বিস্তীর্ণ ভ‚মি ভবিষ্যতে ইউরোপে আর দেখা না যাওয়ার আশঙ্কা সৃষ্টি হয়েছে। আবাদের অভাবে ঘন জঙ্গল বা বনে ভরে যাবে সব এলাকা। অবস্থাদৃষ্টে মনে হচ্ছে, গ্রামে পড়ে থাকবে কেবল নিঃসন্তান ও অবসর গ্রহণকারীরা। অন্যরা শুধু ছুটি কাটানোর প্রয়োজনে গ্রামে ছুটে আসবে। এরই মধ্যে অনেকে কৃষিকাজ ছেড়ে দেওয়ায় চাষযোগ্য জমিতে সূচিত হয়েছে বনাঞ্চল। এতে বিস্তৃত হয়েছে বন্যপশুদের বিচরণ এলাকা। বার্লিন ইনস্টিটিউট ফর পপুলেশন অ্যান্ড ডেভেলপমেন্টের প্রধান রেইনার ক্লিংগোলেজের অভিমত, ইউরোপে খাদ্য সমস্যার দিন ঘনিয়ে আসছে।
গ্রিসের পূর্বাঞ্চলীয় পেলোপনেসাস প্রদেশের গ্রাম প্রাসটসের লোকসংখ্যা এক সময় ছিল এক হাজার; কমতে কমতে এখন তা নেমে এসেছে এক ডজনে। এদের সবারই বয়স ষাট থেকে সত্তরের কোটায়। কোনো ছাত্র না থাকায় একমাত্র স্কুলটি বন্ধ আছে প্রায় আট বছর ধরে। গির্জা থেকে এখন আর ভেসে আসে না ঘণ্টার আওয়াজ। এক সময়ের উর্বর জমির মাটি ধুয়ে নিয়ে যাচ্ছে বৃষ্টি; কিন্তু কেউ দেখার নেই। সাবেক অধিবাসী পেট্রোস লিটারবিস নিজ গ্রাম পরিদর্শনে এসে বলছিলেন ‘বুড়োরা এখনো যে টিকে আছে কীভাবে বুঝতে পারি না। এরা মারা গেলে পুরো গ্রামটিই পরিত্যক্ত হয়ে যাবে। আমাদের প্রজন্মের কেউ ভুলেও এখানে আসবে না, সন্তানরা তো নয়-ই। আমরা শহরেই ভালো আছি। ক্রেতা পাচ্ছি না বলে এখানকার জমি বিক্রি করতে পারছি না।’
সম্পূর্ণ নতুন এক অভিবাসন সমস্যার মুখোমুখি জার্মানি। নাইজি নদী ডিঙিয়ে পোলিশ-জার্মান সীমান্তবর্তী গ্রামগুলোতে দলে দলে নেকড়ে জড়ো হচ্ছে। অথচ ভ‚মি আগ্রাসী লোকেরা শত বছর আগে এসব গ্রামে থাকা শেষ নেকড়েটিকেও হত্যা করেছিল। প্রকৃতির অলক্সঘনীয় প্রতিশোধে নেকড়েরা এখন এসে দেখছে যে, গ্রামগুলোতে মানুষজন খুবই কম। তাদের তাড়া করার সাহস পর্যন্ত কেউ করে না। নেকড়েরা মনের আনন্দে ভক্ষণ করছে হরিণ। এতে হরিণের সংখ্যা যাচ্ছে কমে। গ্রামীণ জনসংখ্যা কমে যাওয়াটা ইউরোপে নতুন নয়। অভিবাসন, শিল্পায়ন এবং কৃষিতে যান্ত্রিকীকরণের ফলে শতাব্দী ধরেই এ প্রক্রিয়া অব্যাহত রয়েছে। কিন্তু এই মুহ‚র্তে সমস্যাটাকে মনে হচ্ছে চরম। গ্রামীণ এলাকায় এত কম জন্মহার আগে কখনো ছিল না।
জার্মানির বন বিশ্ববিদ্যালয়ের জনসংখ্যাতত্ত¡ বিভাগের অধ্যাপক এ বিষয়ে বিশেষ উদ্বিগ্ন, ‘অতীতে কৃষক তার একটি সন্তানকে অন্তত জমির দায়-দায়িত্ব বুঝিয়ে দিতে পারতেন। কিন্তু এখন তার ছেলে অথবা মেয়েই একটি। সাধারণত সে শহরে কাজ বেছে নেয়; গ্রামে ফিরে কদাচিৎ। ইতালির ১৯ লাখ কৃষকের শতকরা ৯০ ভাগেরই বয়স ন্যূনতম ৬৫। মারা গেলে এদের অনেকের জমিই যুক্ত হবে ৬০ লাখ হেক্টর পরিত্যক্ত জমির সঙ্গে। ইতালিতে খামারি জমির এক-তৃতীয়াংশে ফসল ফলানো যাচ্ছে না লোকের অভাবে।
কৃষিতে ইউরোপের মতো এত ভর্তুকি অন্য কোথাও দেওয়া হয় না। মোট কৃষি খামারের এক তৃতীয়াংশই প্রান্তিক। ইউরোপিয়ান এনভায়রনমেন্ট এজেন্সির (ইইএ) কৃষি পরিবেশ বিশেষজ্ঞ জ্যা এরিক পিটারসনের অভিমত, ভর্তুকি ছাড়া ইউরোপের কৃষিকে কিছুতেই বাঁচানো যাবে না। কিন্তু ক্রমাগত বৃদ্ধি পাওয়া অর্থনৈতিক চাপের কারণে অনেক এলাকায় ভর্তুকি কমিয়ে দেওয়া হয়েছে। ফ্রান্স ও ইতালির সীমান্তবর্তী গ্রামগুলো তার মধ্যে পড়ে। ফলে কৃষিতে উৎসাহ হারিয়ে ওইসব গ্রামবাসী ছুটছে শহরে। বুলগেরিয়া, রুমানিয়া ও ইউক্রেনের বিস্তীর্ণ জমিতে সৃষ্টি হচ্ছে ঝোপ-জঙ্গল। অথচ কিছুদিন আগেও সেসব জমিতে উৎপাদিত হতো প্রচুর ফসল।
কেবল ছুটি ও অবসর কাটানোর ঠাঁই হয়ে যাচ্ছে গ্রামগুলো। শহরের বর্ধিত মধ্যবিত্ত শ্রেণী দ্বিতীয় বাড়িটি নির্মাণ করে গ্রামে। তারা কোলাহল থেকে মুক্তি পেতে মাত্র কয়েক দিনের জন্য সেখানে গিয়ে আমোদ-ফুর্তি করে চলে আসে। বাকি সময় বাড়িগুলো ফাঁকা থাকে। ফলে জনসংখ্যার বিন্যাসে পরিবর্তন আসছে না। স্থানীয়রা পুরোপুরি নির্ভরশীল হয়ে পড়ছে পর্যটনের ওপর। অস্ট্রিয়ার সেন্টো স্টেফানো ডি সেসানো গ্রামে বিংশ শতাব্দীর শুরুর দিক পর্যন্ত লোক ছিল ১ হাজার ৫শ। আর এখন রয়েছে মাত্র ১শ। পর্যটনের ওপর নির্ভর করা ছাড়া তাদের বাঁচার কোনো উপায় নেই।
সুইজারল্যান্ডের অসংখ্য গ্রামে শিশুর সংখ্যা আশঙ্কাজনকভাবে কমে গেছে। আশির দশক থেকে অনেক গ্রামেই চালু রয়েছে এক কক্ষবিশিষ্ট স্কুল। এখন সেগুলোও বন্ধ হয়ে যাওয়ার উপক্রম হয়েছে ছাত্রের অভাবে। ছাত্র মাত্র দুজন, কিন্তু শিক্ষক আছেন পাঁচজনÑএমন স্কুলের সংখ্যা সুইজারল্যান্ডে কয়েকশ। প্রতিদিন বিশ্ববিদ্যালয়ে এসে গ্রামে ফিরে যাওয়া যাদের জন্য কষ্টকর, তাদের জন্য সুইজারল্যান্ডের উমিয়া বিশ্ববিদ্যালয় প্রশাসন চালু করেছে বিশেষ কর্মসূচি। গ্রামে বসে অনলাইন শিক্ষা নিলে দেওয়া হয় বিশেষ বৃত্তি। বৃত্তিকে তুচ্ছ করে অভিভাবকরা সন্তানদের পাঠিয়ে দিচ্ছেন বিশ্ববিদ্যালয়ের হোস্টেলে। সেই সন্তান পরে বাবার কাছে যাওয়ার প্রয়োজনটুকু পর্যন্ত বোধ করে না। শহরের চাকচিক্য তাকে গ্রাস করে ফেলে।
বয়সী মানুষের সংখ্যা বেশি বলে অনেক স্থানে পরিসেবাগুলোও ধরে রাখা সম্ভব হচ্ছে না। খরচের কারণে নিয়মিত পাবলিক বাস সার্ভিস বন্ধ হয়ে গেছে। চালু হয়েছে পাবলিক ট্যাক্সি অন ডিমান্ড। প্রত্যন্ত অঞ্চলে বিশেষায়িত ডাক্তারদের যাওয়া আর সম্ভব নয় বলে ভিডিও কনফারেন্স ও ইন্টারনেটের মাধ্যমে বৃদ্ধদের চিকিৎসা সেবা দেওয়া হচ্ছে। ফিনল্যান্ডের আগুয়াভিভা গ্রামের অধিবাসীর সংখ্যা মাত্র একজনে নেমে যাওয়ার পর কর্তৃপক্ষ বিমান ভাড়া ও বাড়ি নির্মাণের খরচ ফ্রি দিয়ে বিদেশি পরিবারদের আকৃষ্ট করেছিল ওই গ্রামে গিয়ে বসত গড়তে। এর ফল অবশ্য ভালোই হয়েছে। ওই গ্রামে এখন ১৩০ জন আর্জেন্টাইন ও রোমানিয়ান অভিবাসী বাস করে।
অভিবাসীরা শহরে থাকতেই বেশি পছন্দ করে। অভিবাসনের উৎস হিসাবে পূর্ব ইউরোপের দিকে তাকিয়ে থাকে পশ্চিম ইউরোপ। কিন্তু পূর্ব ইউরোপেও জন্মহার খুবই কম। ২০৫০ সাল নাগাদ ইউক্রেন ও বুলগেরিয়ার জনসংখ্যা এক-তৃতীয়াংশ কমে যাবে। শ্রমযোগ্য মানুষের বর্তমান হার ধরে রাখতে প্রতিবছর পশ্চিম ইউরোপের প্রয়োজন ১০ লাখ ১০ হাজার অভিবাসী। প্রতিবেশী মুসলিম দেশগুলো থেকে ইচ্ছে করলে স্থানান্তরের স্রোত বইয়ে দেওয়া যায় পশ্চিম ইউরোপে। কিন্তু বিষয়টি স্পর্শকাতর বলে তা করা যাচ্ছে না। রক্ষণশীলরা মনে করেন, এতে করে ধর্মীয় সংঘাত বেড়ে যাবে। বিনষ্ট হবে সমাজের শান্তি-শৃক্সখলা। মুখে না বললেও সাদা-কালো এবং খ্রিস্টান-মুসলিমের অনুপাত ইউরোপজুড়েই বিবেচ্য বিষয়।
যত পার সন্তান নাও। এতে তোমারও লাভ, দেশেরও লাভ সরকারগুলোর গৃহীত এ নীতি যেন কোনো কাজেই আসছে না। ইউরোপের শিশুসেবা থেকে শুরু করে মাসিক বৃত্তিও পরিবারের সদস্য সংখ্যার ওপর নির্ভরশীল। কিন্তু জরিপে প্রমাণিত হচ্ছে, দম্পতিরা বেশি সন্তান ঝামেলা মনে করেন। সন্তান নিতে সক্ষম ছিল অথচ কোনো সন্তান নেয়নি, এমন পরিবারের সংখ্যা ইউরোপে ক্রমেই বাড়ছে। এছাড়াও প্রাকৃতিক কারণে ইউরোপীয়দের সন্তান জন্মদানের ক্ষমতা অন্য অঞ্চলের তুলনায় কিছুটা কম। জনসংখ্যা কমে যাওয়ার কারণেই সেখানে জনসংখ্যাতত্ত¡ খুবই গুরুত্বপূর্ণ বিষয় হিসাবে চিহ্নিত হয়েছে। ছাত্রদের বিশেষভাবে উৎসাহিত করা হয় বিষয়টি পড়তে, যাতে জনসংখ্যা সম্পর্কে সমস্যা ও সম্ভাবনার কথা জেনে দেশবাসীকে সজাগ করতে পারে। ডেমোগ্রাফার গুনার মামবার্গ মনে করেন, ইউরোপ জনসংখ্যাগত পরিবর্তনের ল্যাবরেটরি।





741

গাইবান্ধা জেলার গোবিন্দগঞ্জ উপজেলা সদর থেকে রওনা দিয়ে বহু ঘোরাপথে এসে পৌঁছলাম চহুতপুরে। এখান থেকে এগিয়ে সোজা পশ্চিমে পজয়পুরের দিকে। তবে খুব বেশিদূর এগোনো গেল না। পথের বাঁয়ে দক্ষিণ দিকে দৃষ্টি পড়তেই চোখ আটকে গেল ঢিবির ওপরে। অমন একটা জিনিস দেখে তো আর চুপচাপ গাড়িতে বসে থাকা যায় না। তাই নেমে হাঁটা ধরলাম। কিন্তু কোনো পথ নেই। ধান কেটে নেয়া হয়েছে। তার ওপর দিয়েই হাঁটতে শুরু করলাম দুশ মিটার পথ। অতিক্রম করতে বেশি সময় লাগল না। ঢিবিটা ছোট্ট। এক কোনায় বাঁশের ঝাড়। অন্যদিকে কিছু গাছপালা, ঝোপঝাড়। কিন্তু স্থাপত্যিক কাঠামোর কোনো অবশেষ দেখলাম না। আশপাশে গৃহকর্মে নিয়োজিত কয়েক জন নারীর দেখা পেলাম। তারা কেউই এই ঢিবির ইতিহাস জানেন না। কেউ বললেন, এ ঢিবির নাম বুজ্জ ঢিবি। এখানে বহুকাল আগে কালীর পূজা হতো এবং ঢিবিটা অনেক উঁচু ছিল। মানুষ ক্রমাগত মাটি কেটে নেয়ায় এই দশা হয়েছে।
মনে হলো, ঢিবিটির পূর্ববর্তী উচ্চতা সম্পর্কিত তথ্যটি বিশেষভাবে গুরুত্বপূর্ণ। এই সম্ভাব্য প্রত্ন-ঐতিহ্যের ইঙ্গিতও ওই কথাটুকুর ভেতরে আছে।
বুজ্জ ঢিবি দেখা শেষ করে এগিয়ে গেলাম পশ্চিমের পথে। ঢুকে পড়লাম পজয়পুরে। এখানে পূর্ববর্তী ঢিবির আধা কিলোমিটারেরও কম দূরত্বে একটি দিঘির দেখা মিলল। নাম বড়পুকুর। আয়তন ৭ একর। মুসলিমপূর্বকালের বৈশিষ্ট্য অনুযায়ী দিঘিটি উত্তর-দক্ষিণে লম্বা। দিঘির জলকর ২.৫৭ একর। পাড় ৩.৩৩ একর। আয়তন এভাবেই সাত একর। দিঘিটি পাকা সড়কের বাঁয়ে অর্থাৎ দক্ষিণ দিকে। আশ্চর্য হলেও দিঘির পাড় প্রায় অটুট আছে। সবদিকেই কিছু না কিছু অংশ টিকে আছে। তবে উচ্চতা খুব বেশি নয়।
বড়পুকুরের উত্তর-পশ্চিমে একটি খুবই ক্ষতিগ্রস্ত ঢিবি আছে। সেটির দক্ষিণ-পশ্চিমে এবং বড়পুকুরের প্রায় আধা কিলোমিটার পশ্চিমে একটি প্রাচীন জলাশয় আছে। সেটির নাম পয়ারগাড়ি। উত্তর-দক্ষিণে লম্বা এই জলাশয়ের প্রাচীনতা সম্পর্কেও কিছু জানাতে পারল না কেউ। শুধু এটুকু জানা গেল যে, এটি একটি প্রাচীন জলাশয়। বোঝাই যায়, পুরো এলাকাতেই প্রাচীনকালে যে জনবসতি ছিল তারই স্মারক এসব দিঘি-ঢিবি। এখান থেকে ২ কিলোমিটার পূর্বদিকে সাপমারা ইউনিয়ন সদর অবস্থিত।
পজয়পুর থেকে রওনা দিয়ে রগাঁও পৌঁছতে বেশ খানিকটা সময় কেটে গেল। এই জায়গাটাও গাইবান্ধা জেলার গোবিন্দগঞ্জ উপজেলার অন্তর্গত। গোবিন্দগঞ্জ এখান থেকে ১৮ কিলোমিটার পূর্ব দিকে। এটি শাখাহার ইউনিয়নের অন্তর্গত এবং এখান থেকে ৫ কিলোমিটার পশ্চিমে শাখাহারের অবস্থান।
রগাঁওয়ে উত্তর দিকে চলে যাওয়া পথের ডানে অর্থাৎ পূর্বভাগে প্রায় ১৫০ মিটার দূরে দিঘির উঁচু পাড়ের দেখা পেলাম। হেঁটে ধানক্ষেতের আল ধরে সেখানে পৌঁছতে সময় খুব বেশি লাগল না। দেখলাম, এখানে রয়েছে প্রায় ৫ একরের একটা দিঘি। এর পাড় ভীষণ ক্ষতিগ্রস্ত। উত্তর দিকের পাড় অনেক চওড়া পাড় সংলগ্ন ঢিবির অবশেষের দেখাও পেলাম। এখানে ভাঙা ইট ও খোলামকুচি যথেষ্ট পেলাম। ইটগুলো প্রাচীন বৈশিষ্ট্য অনুযায়ী চ্যাপ্টা ও বড়। তবে একেবারে আস্ত ইট পেলাম না বলে নিজ হাতে গোটা ইটের মাপ নিতে পারলাম না। অবশ্য ইটগুলো যে প্রাচীনকালের তাতে কোনো সন্দেহ নেই। দিঘিটি সুস্পষ্টভাবে উত্তর-দক্ষিণে লম্বা। এই বৈশিষ্ট্যটিকে মুসলিমপূর্বকালের বলে পণ্ডিতরা মত দিয়েছেন।  দিঘিটির নাম সাধুপুকুরা।
সাধুপুকুরার পশ্চিমে হাটপুকুরা নামে উত্তর-দক্ষিণে লম্বা আরেকটি জলাশয়ের দেখা পেলাম। এটির পশ্চিমে উচার নামে আর একটি জলাশয় আছে। এর আয়তন প্রায় ৩ একর। হাটপুকুরার উত্তরে একটা প্রাচীন দিঘি আছে। সেটির নাম মোলামগাড়ি। ঠিক এ নামে একটা বিখ্যাত প্রাচীন দিঘি আছে জয়পুরহাট জেলার কালাই উপজেলায়। ওই দিঘির নামেই নাম হয়েছে পুরো জায়গাটার। মোলামগাড়ি হাট নামে জয়পুরহাট তথা বৃহত্তর বগুড়ার যে নামকরা বাণিজ্যকেন্দ্র আছে সেটাও ওই দিঘির নামেই।
রগাঁওয়ের প্রাচীন দিঘিগুলো এখানকার এক প্রাচীন জনপদের প্রতি দিকনির্দেশ করে। তবে ঘটনার শেষ এখানেই নয়। দিঘি বা দিঘির পাড়ই শুধু নয়, পথেঘাটেও ছড়িয়ে আছে প্রাচীনকালের স্মৃতি। ইটের টুকরো আর খোলামকুচির রূপ ধরে স্মৃতিগুলো মাটিতে গড়াগড়ি খাচ্ছে। পুরো পথেই মিশে আছে অগণন ইটের টুকরো আর মাটির পাত্রের ভাঙা অংশ। এসবই এখানকার প্রাচীন জনপদের স্মৃতি। এত বেশি ইটের টুকরো ও ভাঙা ইটের খণ্ড দেখে মনে হতেই পারে, না জানি কত উন্নত জায়গা এটি। বাস্তবে এটা মোটেই উন্নত কোনো জায়গা নয়। রাস্তায় একটা ইট পর্যন্ত বিছানো নেই। এক্কেবারে নিখাঁদ মাটির রাস্তা। গাঁয়ের মানুষদের বাড়িঘরও মাটির তৈরি। এমন একটা গ্রামে এত ইটের খণ্ড এলো কোত্থেকে? একালের মানুষ যে এগুলো আনেনি তা সাক্ষ্য-প্রমাণেই জানা যায়। কাজেই এখানে সেকালে একটি নগর জনপদ যে ছিল, তার অনুমান আমরা করতে পারি। তবে কথা এখানেই শেষ নয়। সাধুপুকুরার উত্তরের ঢিবিটি ছাড়াও রগাঁওয়ের উত্তরের গ্রাম বাউস্তা এবং এই রগাঁওয়ে অনেক ঢিবি ছিল বলে গ্রামবাসীর কাছে জানলাম। ঢিবিগুলোতে প্রচুর চ্যাপ্টা ইট ও খোলামকুচি পাওয়া যেত। তবে ঢিবিগুলো কেটে সাবাড় এবং ইটগুলো লোপাট করা হয়েছে। সভ্যতা নিদর্শনের এই লোপাট অতি মর্মান্তিক। তবে এদেশে তা অস্বাভাবিক নয়। বহু বছর ধরে বহু জায়গার বহু ঢিবি এভাবে সর্বসমক্ষে ধ্বংস হতে দেখে আসছি বলে অতি কষ্টে এই দুঃখ হজম করলাম।
রগাঁওয়ে এখন সম্বল শুধু পথঘাটে পড়ে থাকা খোলামকুচি, ইটের খণ্ড আর সাধুপুকুরার উত্তর পাশের ইট-খোলামকুচি।
রগাঁওয়ের নিকটবর্তী দিঘির হাটের কাছেও উত্তর-দক্ষিণে লম্বা একটি প্রাচীন জলাশয়ের দেখা পেলাম। সেটির দক্ষিণ-পূর্ব প্রান্তে একটি মাজার আছে, তথা স্থানীয়রা যথেষ্ট ভক্তিশ্রদ্ধা করে। সব মিলিয়ে রগাঁও ভ্রমণকে আপাতভাবে সফল বলেই মনে হলো, তবে চ‚ড়ান্ত বিচারে তা দুঃখময় স্মৃতিকেই স্মরণ করিয়ে দেয়।





437

বাড়ি সজ্জায় নোট ও মুদ্রা
ফ্র্যাঙ্ক বাকলি একজন আইরিশ চিত্রশিল্পী। তিনি এমন একটি বাড়ি বানিয়েছেন যার অভ্যন্তরীণ সজ্জায় প্রায় ১ দশমিক ৮২ বিলিয়ন মার্কিন ডলার ব্যয় হয়েছে। সাজসজ্জায় এত টাকা ব্যয় হতেই পারে। শুনে অবাক হতে হয় তখন যখন জানা যায় বাকলি অসংখ্য খুচরো নোট ও মুদ্রা দিয়ে বাড়ি সাজিয়েছেন। পাগলামি মনে হলেও ঘটনা সত্যি। ডাবলিনে অবস্থিত এই বাড়িটির নির্মাণকাজ শেষ হয়েছে ৪ বছর আগে, তখন থেকেই টাকা নিয়ে সাজানো শুরু। আয়ারল্যান্ডের আর্থিক মন্দার সময় এমন সংবাদ কোনো আইরিশের কাছেই সুখকর নয়। কিন্তু বিশ্ববাসীর উৎসুক দৃষ্টি এখন বাকলির বাড়ির দিকে। বাকলি একাই বাড়িটিতে থাকেন।
 
হজ নিয়ে ব্রিটিশ মিউজিয়াম
মুসলমানদের জন্য সবচেয়ে গুরুত্বপূর্ণ ধর্মীয় অনুষ্ঠান হজ। হজের ইতিহাস বেশ দীর্ঘ। এই প্রথমবারের মতো কোনো জাদুঘরে হজভিত্তিক একটি স্মরণীয় প্রদর্শনীর আয়োজন করা হয়েছে। আয়োজক যখন ব্রিটিশ মিউজিয়াম তখন তার গুরুত্ব আরো পাড়বে তাতে কোনো সন্দেহ নেই। প্রদর্শনীতে রয়েছে বাঁকে তৈরি কাবা ঘরের মডেল, পুরনো ছবি, বিভিন্ন পর্যটকের লেখা ভ্রমণ-কাহিনীর পান্ডুলিপি, ডায়েরি, কোরআন, কাবা ঘরে ব্যবহৃত কাপড়, ক্যালিওগ্রাফি, কাবাঘরের দরজার পর্দা ইত্যাদি। ১৯৩২ সালে যেখানে ২০ হাজার মানুষ হজ করেছিল, যেখানে এখন সপ্তাহে ৩ লাখ মানুষ হজ করে।
 
ধন্যবাদ মি. প্রাইম মিনিস্টার
২৪ জনুয়ারি। তিনি সকালে জগিং করতে বের হয়েছিলেন। লন্ডনের ১০ ডাউনিং স্ট্রিট। দেখলেন একজন মহিলা একটি গাড়ি পার্ক করতে বিড়ম্বনায় পড়েছেন। কোনোভাবেই সেই মহিলা গাড়ি পার্ক করতে পারছিলেন না। ফলে রাস্তায় যানজট তৈরি হলো। তিনি গাড়িটির দিকে এগিয়ে গেলেন, দেখলেন গীতা লামা। লামা তারই বাচ্চাদের আয়া। লামাকে সরিয়ে তিনি ড্রাইভিং সিটে বসলেন। কয়েক মিনিটের মধ্যে সফলভাবে গাড়িটি পার্ক করলেন। লামা ও তিনি হাসিমুখে বেরিয়ে এলেন। আশপাশের লোকজনের মুখেও হাসি। লামা তাকে বললেন, ধন্যবাদ মি. প্রাইম মিনিস্টার। বলাই বাহুল্য, সাহায্যকারী ব্যক্তিটি ছিলেন ব্রিটিশ প্রধানমন্ত্রী ডেভিড ক্যামেরন।
 
গভীরজলের মাছ
যুক্তরাষ্ট্রের ম্যাসাচুসেট্স অ্যামহার্স্ট বিশ্ববিদ্যালয়ের বিজ্ঞানীরা নর্থ আটলান্টিক সমুদ্রের ২ হাজার ২শ ৩৭ ফুট নিচ থেকে একটি মাছ ধরেছে। ৫০ বছরের মধ্যে এই প্রথম এত গভীরজলের কোনো সামুদ্রিক মাছের সন্ধান পাওয়া গেল। বিজ্ঞানীরা বলছেন, তারা জানতেন গভীরজলের মাছরা নিজেদের মধ্যে যোগাযোগ রক্ষা করতে শব্দ তৈরি করে। সেই শব্দ অনুসরণ করে মাছটিকে ধরা হয়েছে বলে জানানো হয়। তাদের এই মাছ ধরার অভিজ্ঞতা বর্ণিত হয়েছে ইফেক্ট অব নয়েজ অন অ্যাকুয়েটিক লাইন শীর্ষক বইয়ে। মাছটি ধরতে বিজ্ঞানীরা ‘হাইড্রোফোন’ প্রযুক্তি ব্যবহার করেছেন। তারা একইসঙ্গে বহু সামুদ্রিক মাছ ও প্রাণীর শব্দ রেকর্ড করেছেন।
 
এবার ঝুঁকিতে বিগ বেন
লন্ডনের ওয়েস্টমিনস্টার প্রাসাদের ‘বিগ বেন’খ্যাত ঘড়িটি একদিকে হেলে পড়েছে। ২৩ জানুয়ারি ব্রিটিশ গণমাধ্যমগুলো প্রথম এই ভয়াবহ ও দুঃজনক খবরটি দেয়। যেকোনো সময় সুউচ্চ ঘড়িটি টেমস নদীতে পড়ে যেতে পারে বলে আশঙ্কা করা হয়েছে। কয়েকটি পত্রিকা সরকারি প্রতিবেদনের বরাত দিয়ে জানিয়েছে, এটি মেরামতে প্রায় ১ বিলিয়ন পাউন্ড খরচ হবে। অন্যদিকে ‘ডেইলি টেলিগ্রাফ’ বলছে, এটিকে রুশ অথবা চীনা ডেভেলপারের কাছে ৫শ মিলিয়ন পাউন্ডে বিক্রি করা হতে পারে। সরকারের পক্ষ থেকে জানানো হয়েছে, ৯৬ মিটার লম্বা ঘড়ি-টাওয়ারটি মেরামত করতে দীর্ঘমেয়াদি পরিকল্পনা করা হচ্ছে।





480

বুরুন্ডি
 
পুরো নাম : রিপাবলিক অব বুরুন্ডি
রাজধানী : বুজুম্বুরা
ভাষা : রুন্ডি, ফরাসি
সরকার : প্রজাতন্ত্র
জনসংখ্যা : ১,০২,১৬,১৯০
আয়তন : ২৭,৮৩৪ বর্গকিলোমিটার
মুদ্রা : বুরুন্ডি ফ্রাঙ্ক
মাথাপিছু আয় : ১৮০ মার্কিন ডলার
স্বাধীনতা : ১ জুলাই, ১৯৬২ সালে, বেলজিয়ামের কাছ থেকে
পূর্ব আফ্রিকার স্থলবেষ্টিত দেশ বুরুন্ডি। এর উত্তরে রুয়ান্ডা, দক্ষিণ-পূর্বে তানজানিয়া, পশ্চিমে কঙ্গো। স্থলবেষ্টিত হলেও এর দক্ষিণ-পশ্চিমের অধিকাংশ এলাকা তাংগানিকা হ্রদ দিয়ে ঘেরা। দেশটি জাতিসংঘের সদস্য।
বিশ্বের দরিদ্র দেশের মধ্যে অন্যতম বুরুন্ডি। গৃহযুদ্ধ, দুর্নীতি, অশিক্ষা, জনসংখ্যার আধিক্য, এইচআইভি-এইডস ইত্যাদি কারণে দেশটি এখনো অনেক পিছিয়ে। প্রশাসনিক সুবিধার জন্য দেশটিকে ১৭টি প্রদেশে ভাগ করা হয়েছে। এই দেশ আগে গোত্র রাজারা শাসন করত। উনিশ শতকের শেষে এসে জার্মানরা এই অঞ্চল দখল করে। ¯^াধীনতা লাভের আগ পর্যন্ত দেশটি প্রথমে জার্মানি পরে বেলজিয়ামের উপনিবেশ ছিল। দেশটির রাজধানী ও সবচেয়ে বড় শহর হচ্ছে বুজুম্বুরা। জলবায়ু গ্রীষ্মমণ্ডলীয়। তাপমাত্রায় ভিন্নতা রয়েছে। গড় তাপমাত্রা ২৩ ডিগ্রি সেলসিয়াস আর পার্বত্য এলাকায় ১৬ ডিগ্রি সেলসিয়াস। বৃষ্টিপতের পরিমাণ খুবই কম।
বিশ্বের অন্যতম দরিদ্র হওয়ায় দেশটি সমৃদ্ধ নয়। অর্থনীতি কৃষির ওপর নির্ভরশীল। প্রাকৃতিক খনিজ সম্পদের মধ্যে রয়েছে ইউরেনিয়াম, নিকেল, কোবাল্ট, কপার ও প্লাটিনাম। কিন্তু উপযুক্ত বিনিয়োগের অভাবে দেশটির খনিজ সম্পদকে কাজে লাগানো যাচ্ছে না। বুরুন্ডির অধিকাংশ জনগণ খ্রিস্টান ধর্মাবলম্বী। এর মধ্যে রোমান ক্যাথলিকও আছে। প্রোটেস্ট্যান্ট ১৫ শতাংশ, ২০ শতাংশ প্রথাগত দেশি ধর্মীয় বিশ্বাস মেনে চলে আর ৫ শতাংশ জনগণ মুসলমান। দেশটির রাষ্ট্রভাষা রুন্ডি এবং ফরাসি হলেও অধিকাংশ সোয়াহিলি ভাষা ব্যবহার করে। দেশটির স্বাস্থ্যখাতের অবস্থা খুবই নাজুক। গড় আয়ু ৪৮ দশমিক ৫ বছর। প্রতি ১ লাখ লোকের জন্য রয়েছেন ৩ জন চিকিৎসক। শিক্ষার হার ৫৯ দশমিক ৩ শতাংশ। এর মধ্যে পুরুষ ৬৭ দশমিক ৩ শতাংশ এবং মহিলা ৫২ দশমিক ২ শতাংশ। সংস্কৃতি দেশি এবং পার্শ্ববর্তী দেশের সংমিশ্রণে গড়ে উঠেছে। ক্রাফটস দেশটির অন্যতম আর্ট ফর্ম। এ ছাড়াও মূর্তি, মাক্স ইত্যাদি শিল্পকর্ম পর্যটকদের আকর্ষণ করে।
 
গ্রস মর্নে ন্যাশনাল পার্ক নিউফাউন্ডল্যান্ড, কানাডা
এলাকা : ৭০০ বর্গমাইল (১৮১৩ বর্গকিলোমিটার), গড় তাপমাত্রা : ৫৮ক্ক ফারেনহাইট (২০ক্ক সে.) (গ্রীষ্ম), গড় তাপমাত্রা : ১৭০ ফারেনহাইট (৮০ক্ক সে.) (শীতকাল)
‘গ্রস মর্নেকে ভ‚তত্তে¡র ‘গ্যালাপ্যাগোস’ বলা হয়ে থাকে। কারণ নিউফাউন্ডল্যান্ডের এই উদ্যানে পৃথিবীর প্রাচীনতম কিছু শিলাখণ্ডের। বিজ্ঞানীদের হিসাবানুযায়ী, গ্রস মর্নের ১২০ কোটি বছরের প্রাচীন এলাকা এটি রকি পর্বত শ্রেণীর চেয়ে ১২০ গুণ প্রাচীন একই বৈশিষ্ট্যযুক্ত পর্বতমালার দেখা মেলে স্কটল্যান্ডেও। ২০ লাখ বছরের অগ্রসরময় এবং অপসৃয়ময় অপসারণীয় স্রোতের কারণে গ্রস মর্নের শিলাখণ্ড ক্ষয়ে গেছে। এই ক্ষয় হওয়ার কারণেই সৃষ্টি হয়েছে গ্রস মর্নের মসৃণ গোল চ‚ড়া, যা পর্যটকদের মুগ্ধ করে। গ্রস মর্নের বিশাল প্রান্তরজুড়ে রয়েছে প্রাচীন পর্বত শ্রেণী, সমুদ্রখাঁড়ি, গভীর বরফাকৃতি হ্রদ এবং উপক‚লীয় ছোট ছোট পাহাড়। নিচু পাহাড়গুলো কালো ভালুক ও চমরীগাইয়ের আবাসস্থল। অন্যদিকে আরেকটু উচ্চ ভ‚মিতে, যেখানে শীতের প্রকোপ একটু বেশি, সেখানে সুমেরীয় খরগোশ এবং বলগা হরিণ দেখা যায়। বরফের স্তর বিচ্ছিন্ন হওয়ার কারণে এসব প্রাণী ১৫ হাজার বছর আগে তাদের প্রাচীন আবাস ভ‚মি ছেড়ে এই অঞ্চলে আশ্রয় নিয়েছে বলে ধারণা করা হয়। গ্রস মর্নের অন্যতম ¯^তন্ত্র আকর্ষণ হলো পাহাড় ঘেরা স্বচ্ছ পানির একটি খাঁড়ি ওয়েস্টার্ন ব্রæক পনড্। নিউফাউন্ডল্যান্ডের পাহাড় পর্বতগুলোর উপত্যকা বরফের স্তর দ্বারা আবৃত। বরফগলা পানি উপত্যকার মাধ্যমে সমুদ্রে বাহিত হয়। গ্রস মর্নে পার্কে বেশ কিছু পায়ে চলা পথও আছে।
 





431

ফুল-প্রাণী
 
সোনগুই
 
বাংলাদেশে দেখতে পাওয়া অন্য দুরকমের গুইসাপের মতো সোনগুই বা রামগদি গুইসাপও জলে-স্থলে-বৃক্ষে সমান সচল-সক্রিয়। শত্রুকে ঘায়েল করতে লেজ-চাবুক চালাতে এরা খুবই দক্ষ। জোড়ায় জোড়ায় চলে। প্রিয় আবাসস্থল পুরনো কবরস্থান, গভীর বন-বাগানের ঝোপঝাড়-গর্ত, ইটের পাঁজা, পানের বরজ ইত্যাদি। দিবাচর। তাই বলে সারাদিন চরে বেড়ায় না। সকালে-বিকালে বেশ গদাই লস্করী চালে বেরোয়, হেলেদুলে এগোয়। মানুষকে তেমন ভয় পায় না। সাহসী। লড়াকু। বিষধর সাপ মারে। ৯ ফুট লম্বা রামগদি আমি দেখেছি আমার বাড়ির আশপাশে বাল্য-কৈশোরে আমার নিত্যপ্রতিবেশী ছিল। সুন্দর ওদের শরীরের রং। জলপাই-বাদামি পিঠ ও লেজের উপরিভাগ, তাতে হলুদাভ গোল গোল সারিবদ্ধ ছোপ। পেটের দিকটা হলুদাভ। সারা শরীরে একটা সোনালি আভা যেন! বাগেরহাট-ফকিরহাটে তাই এরা পরিচিত সোনাগুই বা সোনগুই নামে। তুখোড় সাঁতারু এরাÑ দক্ষ ডুবুরি। বিপদে পড়লে ঘাড়-গলা ফুলিয়ে আর মাটিতে লেজ ঝাপটে ভয় দেখায় গলায় হিস্ হিস্ শব্দ তুলে। দ্রুত দৌড়াতে পারে। ৫০/৬০ ফুট উঁচু গাছ থেকে লাফিয়ে মাটিতে পড়লেও এদের হয় না কিছুই। পোষা হাঁস-মুরগির ত্রাস এরা। গাছে চড়ে ছোট পাখিদের বাসার ডিম-ছানা খায়। খাদ্য তালিকায় আরো আছে মাছ-ব্যাঙ-ইঁদুর-নির্বিষ সাপ ইত্যাদি। গ্রীষ্ম-হেমন্তে ডিম পাড়ে গাছের খোঁড়লে-কোটরে বা মাটির ফাটল-ফোকরে। উপকারী এই প্রাণীটি অনেক কমে গেছে। এদের চামড়া অনেক মূল্যবান তো!
লেখা : শরীফ খান, ছবি : সংগৃহীত
 
অ্যাজালিয়া
 
অ্যাজালিয়ার কথা উঠলেই রবীন্দ্রনাথ ঠাকুরের শেষের কবিতার কথা মনে পড়ে যায়। অমিতের আবৃত্তি করা কবিতায় যে রডোডেনড্রন গুচ্ছের উল্লেখ রয়েছে, অ্যাজালিয়া সেই রডোডেনড্রন গণেরই একটি প্রজাতির ফুল। অ্যাজালিয়ার উদ্ভিদতাত্তিক নাম Rhododendron sp। এ গণের অনেক প্রজাতি আছে। R. simisii, R. indicu R. simisii, R. indicum, R. sinensis, R. japonicum, R. occidentale ইত্যাদি, পরিবার ইরিয়েসি। অমিতের সঙ্গে লাবণ্যের দেখা হয়েছিল হিমালয়ের কোলে শিলং পাহাড়ে। ও রকম জায়গাতেই অ্যাজালিয়া ভালো ফোটে। ঠাণ্ডা আবহাওয়া আর পাহাড়ি পরিবেশ ওটাই যেন অ্যাজালিয়ার আসল ঠিকানা। তবে এখন আর সে শুধু ও জায়গাতেই নেই। সে এখন এ দেশের মাটিতে শিকড় গেড়েছে, ফুলও ফুটছে। লাল, গোলাপি, কমলা এবং সাদা রঙের অ্যাজালিয়া ফুল দেখতে খুবই আকর্ষণীয়। কিন্তু গাছ তত আকর্ষণীয় নয়। শীর্ণজীর্ণ গাছে যে অমন বাহারি ফুল ফুটতে পারে তা ফুল ফোটা অবস্থায় গাছটিকে না দেখলে বোঝা যায় না। গুচ্ছবদ্ধ হয়ে অনেক ফুল একত্রে কাট ফ্লাওয়ার হিসাবে ফুলদানিতে ভালো মানায়। সেদিক দিয়ে অ্যাজালিয়ার কদর রয়েছে। বিশেষ করে খ্রিসমাসের উৎসবের উপহারে অ্যাজালিয়ার জুড়ি মেলা ভার। অ্যাজালিয়া শীতের ফুল। কলকে বা চোঙার মতো কোনো কোনো জাতের ফুলে আছে নানা রঙের বৈচিত্র্য। গাছে ফুল থাকা অবস্থায় গোড়ার মাটি সব সময় ভেজা রাখতে হয়। টবে ও বাগানে অ্যাজালিয়া লাগানো যায়। শুকিয়ে যাওয়া ফুলগুলো সব সময় তুলে ফেলতে হবে। শাখা কলম করে অ্যাজালিয়ার নতুন চারা তৈরি করা যায়। এ দেশের নার্সারিতে এখন অ্যাজালিয়ার চারা পাওয়া যাচ্ছে। গাছকে রাখতে হবে একটু ছায়া ছায়া জায়গায় ও খুব যত্নে। হাজার হলেও এ দেশে নতুন অতিথি। খাপ খাইয়ে নিতে একটু সময় তো দিতে হবে।
লেখা ও ছবি : মৃত্যুঞ্জয় রায়





WORDCOUNT-1674

আমাদের রাজনীতিকদের শ্রদ্ধা ও সম্মান প্রকাশের বিষয়টি কত যান্ত্রিক হয়ে উঠেছে আব্দুর রাজ্জাকের মৃত্যুর আগেই প্রচারিত শোকবাণী তারই নিদর্শন। এটি অবশ্যই গুরুতর পেশাগত অপরাধ তিন ঘণ্টা আগেই আব্দুর রাজ্জাককে মৃত ঘোষণার সংবাদ সম্পর্কে এখনো এসব মিডিয়া কোনো ব্যাখ্যা দেয়নি। লিখেছেন সজল জাহিদ
বর্ষীয়ান জননেতা আব্দুর রাজ্জাকের মৃত্যু অবশ্যই দুঃখজনক। তবে এই মৃত্যুকে আরো বেদনাদায়ক করে তুলেছে তিনি মারা যাওয়ার কয়েক ঘণ্টা আগেই কয়েকটি সংবাদমাধ্যম তাকে ‘মৃত’ হিসেবে প্রচার করায় এবং রাষ্ট্র ও সরকারের গুরুত্বপূর্ণ দায়িত্ব পালনকারী কয়েকজন রাজনীতিক শোকবাণী দেয়ায়। আমাদের রাজনীতিকদের শ্রদ্ধা ও সম্মান প্রকাশের বিষয়টি কত যান্ত্রিক হয়ে উঠেছে আব্দুর রাজ্জাকের মৃত্যুর আগেই প্রচারিত শোকবাণী তারই নিদর্শন।
২৩ ডিসেম্বর সন্ধ্যার পরপর হঠাৎ করেই একটি অনলাইন সংবাদ সংস্থাসহ কয়েকটি বেসরকারি টেলিভিশন যুক্তরাজ্যে চিকিৎসারত জননেতা, মুক্তিযুদ্ধের অন্যতম রূপকার ও সাবেক পানিসম্পদমন্ত্রী আব্দুর রাজ্জাকের মৃত্যুর সংবাদ প্রচার করতে শুরু করে। সন্ধ্যা ৬টা ৪৯ মিনিটে একটি সংবাদ সংস্থা তাদের পরিবেশিত সংবাদে জননেতা রাজ্জাককে মৃত ঘোষণা করে। এখনো ওই সংবাদ সংস্থাটির আর্কাইভে খবরটি দেখা যাচ্ছে। এ সংবাদ প্রচারের পর বেশ কয়েকটি ইলেকট্রনিক মিডিয়াও একই সংবাদ প্রচার করতে থাকে। পরে জানা গেছে, ৬টা ৪৯ মিনিট কিংবা তার আগে নয়, বাংলাদেশ সময় রাত ৯টা ৫০ মিনিটে যুক্তরাজ্যের একটি হাসপাতালে চিকিৎসাধীন এই জননেতাকে সেখানকার ডাক্তাররা মৃত ঘোষণা করেন। এটি অবশ্যই গুরুতর পেশাগত অপরাধ তিন ঘণ্টা আগেই আব্দুর রাজ্জাককে মৃত ঘোষণার সংবাদ সম্পর্কে এখনো এসব মিডিয়া কোনো ব্যাখ্যা দেয়নি।
বোঝার ওপর শাকের আঁটি হলো, বিভিন্ন বার্তা সংস্থা এবং টেলিভিশন আব্দুর রাজ্জাকের কল্পিত মৃত্যুর খবর প্রচার করতে না করতেই বিভিন্ন রাজনীতিক সংবাদের সত্যতা যাচাই না করেই শোকবাণী দেয়ার প্রতিযোগিতায় নামেন। স্পিকার, ডেপুটি স্পিকার, বিরোধী দলীয় নেতা, বেশ কয়েকজন শীর্ষ মন্ত্রীসহ বিভিন্ন রাজনৈতিক দলের সংবাদপত্র অফিস ও টিভি চ্যানেলগুলোতে শোকবাণী পাঠাতে থাকেন। অথচ আব্দুর রাজ্জাকের পরিবার তখনো জানাচ্ছিলেন, তিনি জীবিত আছেন। বাংলাদেশ সময় রাত সাড়ে আটটায় টেলিফোনে যুক্তরাজ্যের হাসপাতালে আব্দুর রাজ্জাকের ছেলে আব্দুল কাদের রতনের সঙ্গে যোগাযোগ করা হলে তিনি নিশ্চিত করেন, তার বাবা তখনো জীবিত আছেন। রতন তখন তার পিতার শিয়রেই বসে ছিলেন।
এক পর্যায়ে কয়েকটি সংবাদপত্র তাদের অনলাইন সংস্করণ থেকে এবং বার্তা সংস্থাগুলো অনলাইন সংস্করণ থেকে মৃত্যুর সংবাদ সরিয়ে নেয়। কিন্তু কয়েকটি টেলিভিশন নতুন করে মৃত্যুর খবর প্রচার করতে শুরু করে। রাত সোয়া নয়টায়ও সর্বাধিক প্রচারিত একটি টেলিভিশন চ্যানেলের সংবাদ এবং স্ক্রলে আব্দুর রাজ্জাকের মৃত্যুর সংবাদ প্রচার করা হয়। তারা রাষ্ট্রপতি-প্রধানমন্ত্রীর নামেও শোকবাণী প্রচার করতে থাকেন। অথচ তখনো রাষ্ট্রীয় বার্তা সংস্থা অথবা সরকারি তথ্য অধিদপ্তর শোকবাণী প্রচার করেনি।
তবে জাতীয় সংসদ থেকে সন্ধ্যার পরপরই স্পিকার আবদুল হামিদ অ্যাডভোকেট এবং ডেপুটি স্পিকার কর্নেল (অব.) শওকত আলীর নামে শোকবার্তা পাঠানো হয়। এ সময় সংসদের জনসংযোগ বিষয়ক পরিচালক মো. জয়নাল আবেদীনের সঙ্গে যোগাযোগ করা হলে তিনিও অনুরোধ জানান শোকবাণী প্রচারের। বিরোধীদলীয় নেতা খালেদা জিয়ার পক্ষ থেকেও ফ্যাক্সবার্তায় শোক জানানো হয়। তার অফিসে যোগাযোগ করলে সেখান থেকেও শোকবার্তা প্রচারের ব্যাপারে কোনো আপত্তি জানানো হয়নি। বরং ‘সবাই তো বলছে তিনি মারা গেছেন’ জাতীয় কথা বলে শোকবাণী দেয়ার দায় এড়ানো হয়। অতএব বেসরকারি টেলিভিশন এবং সংবাদ মাধ্যমগুলোতেও বিরোধী দলীয় নেত্রীর শোকবাণী প্রচারিত হয়।
এমনকি জননেতা রাজ্জাকের দল বাংলাদেশ আওয়ামী লীগও তার মৃত্যুর কয়েক ঘণ্টা আগেই শোক প্রকাশ করে। সন্ধ্যার পরপরই ই-মেইল এবং ফ্যাক্সযোগে শোক জানান আওয়ামী লীগের ভারপ্রাপ্ত সাধারণ সম্পাদক মাহবুব-উল-আলম হানিফ। আব্দুর রাজ্জাকের সৌভাগ্য, এসব ঘটনা তিনি মৃত্যুর আগে জানতে পারেননি। দলীয় নেতাদের এ ধরনের ভূমিকায় দলের মধ্যেই এখন বয়ে চলেছে সমালোচনার ঝড়। এমনকি সরকারের তথ্যমন্ত্রী আবুল কালাম আজাদ, যার কাছে সঠিক তথ্যই থাকার কথা, তিনিও রাত নয়টায় শোক বার্তা পাঠিয়ে সাধারণ জনগণ ও দলীয় সমর্থকদের বিভ্রান্তি আর দুঃখ আরো বাড়িয়ে তোলেন। এর আগে পানিসম্পদমন্ত্রী রমেশ চন্দ্র সেন, পরে মুক্তিযুদ্ধ বিষয়ক প্রতিমন্ত্রী ক্যাপ্টেন (অব.) এ বি তাজুল ইসলামও শোক জানান। বেসরকারি বিমান পরিবহন ও পর্যটনমন্ত্রী ফার“ক খানের পক্ষ থেকে শোক জানানোর পাশাপাশি মন্ত্রণালয় কর্তৃপক্ষ জানান, মরহুমের লাশ তাদের বিমানেই ঢাকায় এসে পৌঁছাবে! মন্ত্রী ও রাজনীতিকরা এই শোকবাণী পাঠানোর দায়দায়িত্ব অ¯^ীকার করতে পারবেন না কেননা এসব ফ্যাক্স এবং ই-মেইল বার্তা পাঠানোর সময়-তারিখ শোকবাণীর কাগজে যন্ত্রই সংরক্ষণ ও মুদ্রণ করে থাকে।
অল্প সময়ের মধ্যেই সংবাদপত্র অফিসে শোকবার্তার পাহাড় জমে যায়। মৃত্যু নিশ্চিত হওয়ার আগেই অন্য যেসব রাজনীতিক শোক জানান তারা হলেন, ওয়ার্কার্স পার্টির সভাপতি রাশেদ খান মেনন, ঢাকার সাবেক মেয়র সাদেক হোসেন খোকা, যুক্তরাষ্ট্র আওয়ামী লীগ সভাপতি ড. সিদ্দিকুর রহমান, সাধারণ সম্পাদক সাজ্জাদুর রহমান সাজ্জাদ, নিউইয়র্ক সিটি আওয়ামী লীগ সভাপতি নূরুন্নবী, যুক্তরাষ্ট্র যুবলীগ সভাপতি মিসবাহ আহমেদ, সাধারণ সম্পাদক ফরিদ আলম, যুক্তরাষ্ট্র স্বেচ্ছাসেবক লীগ সভাপতি মহিউদ্দিন দেওয়ান, সাধারণ সম্পাদক নুর“জ্জামান সরদার, যুক্তরাষ্ট্র ছাত্রলীগ সভাপতি জেড আলম জয় প্রমুখ। এ ছাড়া বার্তা সংস্থায় যেসব নাম ছাপা হয়েছে, তাদের হিসাবে নিলে শীর্ষ পর্যায়ের নেতাদের নামের তালিকা আরো লম্বা হবে।
এমনকি অনেক শীর্ষ পর্যায়ের রাজনীতিক এবং সাবেক মন্ত্রী সরাসরি সংবাদপত্র অফিসে টেলিফোন করে শোক জানান, শোক সংবাদে তাদের নাম প্রচারের অনুরোধও জানান। সন্ধ্যা সোয়া ৭টায় জননেতা রাজ্জাককে মৃত ঘোষণার পাশাপাশি তার জীবনীভিত্তিক বিশেষ প্রতিবেদনও প্রচার করে একটি বার্তা সংস্থা। একই সঙ্গে বিভিন্ন রাজনীতিবিদের নাম উল্লেখ করে তাদের গভীর দুঃখ এবং শোকের কথা প্রচার করা হয় সেখান থেকে। এসব প্রতিবেদন এখনো সগৌরবে শোভা পাচ্ছে বার্তা সংস্থাটির ওয়েবসাইটে।
এর আগে প্রধানমন্ত্রী শেখ হাসিনার স্বামী ড. ওয়াজেদ মিয়া অসুস্থ হয়ে হাসপাতালে থাকার সময়ও আমরা মৃত্যুর খবর প্রচারে দায়দায়িত্বহীনতা দেখেছি। ওয়াজেদ মিয়াকে মৃত ঘোষণা করার সঙ্গে সঙ্গেই দেখা গেছে অনেক বর্ষীয়ান রাজনীতিবিদ তাদের সাজানোগোছানো ড্রয়িংরুমে বসে শোকার্ত অনুভূতি প্রকাশ করছেন। পরে জানা গেছে, আগে থেকেই কয়েকটি টেলিভিশন শীর্ষ পর্যায়ের ওই নেতাদের বক্তব্য ধারণ করে রেখেছিল। এ ধরনের দায়দায়িত্বহীন ও দুঃখজনক সাংবাদিকতা এবং রাজনৈতিক শোকপ্রকাশের প্রতিযোগিতায় সবাই বিস্মিত। একই ঘটনা ঘটেছিল পপ সম্রাট আজম খানকে নিয়ে। আজম খান মারা যান ৫ জুন। অথচ ২১ মে রাতেই কয়েকজন দায়িত্বশীল (!) সংবাদকর্মী তাতে মৃত ঘোষণা করেন।
অপসাংবাদিকতার এই প্রতিযোগিতা থেকে মুক্তি কীভাবে সম্ভব? কীভাবে সম্ভব রাজনৈতিক শোক প্রকাশের প্রতিযোগিতা থেকে মুক্ত হওয়া? আমাদের সামনে এটি একটি বড় প্রশ্ন।
 
 
জননেতার মৃত্যু : কাছে থেকে দেখা
 
জননেতা আব্দুর রাজ্জাক তার জীবনের শেষ দিনগুলোতে চিকিৎসাধীন ছিলেন লন্ডনের কিংস কলেজ হাসপাতালে। সেখানে তার শেষ মুহূর্তগুলোতে কী ভূমিকা রেখেছে লন্ডনের বাংলাদেশ দূতাবাস, বাঙালি রাজনীতিক ও সংবাদকর্মীরা? লিখেছেন শাহাব উদ্দিন আহমদ বেলাল
২৩ ডিসেম্বর। লন্ডনে তখন সকাল এগারোটা পনেরো মিনিট। হঠাৎ টেলিফোন এলো লন্ডন বাংলা প্রেসক্লাবের সভাপতি মোহাম্মদ বেলাল আহমদের। ‘রাজ্জাক ভাইয়ের অবস্থা কেমন?’ জানতে চাইলেন তিনি। কেননা তাকে নাকি একটি সূত্র থেকে জানানো হয়েছে, রাজ্জাক ভাই আর নেই।
আমি তো রীতিমত হতবাক! বললাম, যে বা যারাই এ সংবাদ জানান না কেন-তা পুরোপুরি ভিত্তিহীন। তারপরও আমার নিজের সন্তুষ্টির জন্য রাজ্জাক ভাইয়ের পরিবারের সদস্যদের টেলিফোন করে নিশ্চিত হলাম, তখনো তিনি জীবিত আছেন। আমি লন্ডন বাংলা প্রেসক্লাবের সভাপতিকে টেলিফোনে এ আলাপের কথা জানালাম। দুপুর সাড়ে বারোটার দিকে টেলিফোন এলো বাংলা নিউজ-২৪-এর লন্ডন প্রতিনিধি সৈয়দ আনাস পাশার। তিনিও জানতে চাইলেন রাজ্জাক ভাইয়ের অবস্থা। তাকেও বললাম, রাজ্জাক ভাই এখনো বেঁচে আছেন। আমি কিছুক্ষণের মধ্যেই কিংস কলেজ হাসপাতালে যাব। সেখানে গিয়ে বিস্তারিত জানাব। আনাস পাশা বললেন, তিনিও আসছেন হাসপাতালে। টেলিফোন এলো চ্যানেল-এস টেলিভিশনের কামাল মেহেদীসহ বিভিন্ন প্রিন্ট ও ইলেকট্রনিক মিডিয়ার রিপোর্টারদের। সবাইকে হাসপাতালে যাওয়ার অনুরোধ করার পাশাপাশি এ আশঙ্কাও জানিয়ে দিলাম, যে কোনো সময় একটা কিছু ঘটে যেতে পারে।
কিংস কলেজ হাসপাতালে এটিএন বাংলার লন্ডন প্রতিনিধি আমাকে বললেন, আপনারা বলছেন রাজ্জাক ভাই মারা যাননি, কিন্তু বাংলাদেশে নাকি স্থানীয় সময় সন্ধ্যা ৭টার দিকেই রাষ্ট্রপতি, প্রধানমন্ত্রী এবং বিরোধীদলীয় নেত্রীর শোকবাণী প্রতিটি চ্যানেলে পাঠিয়ে দেয়া হয়েছে!
আমি থতমত খেলাম। কী বলব এর উত্তরে? শুধু বললাম, আপনি নিজেই তো হসপিটালে, আমার কথা না হয় বাদই দিলাম, আপনার কী মনে হচ্ছে?
তিনি আর কিছু বললেন না। এভাবে বেশ খানিকক্ষণ কাটল। হাসপাতালে এসে উপস্থিত হলেন লন্ডনের প্রিন্ট এবং ইলেকট্রনিক মিডিয়াকর্মীরা। তারা আব্দুর রাজ্জাকের সর্বশেষ সঠিক অবস্থার কথা জেনে বাংলাদেশে সে সম্পর্কে সংবাদ পরিবেশন করতে শুরু করেন। আমি নিজেও সেখানে বসে বাংলাদেশের কয়েকটি টিভি ও বেতার মাধ্যমে প্রচারিত সংবাদ শুনি এবং মিডিয়াকর্মীদের অনুরোধে সরাসরি একটি টিভি ও বেতার কেন্দ্রে রাজ্জাক ভাইয়ের সঠিক সংবাদ পরিবেশন করি। লন্ডন সময় ৩টা ৫০ মিনিটের দিকে ঢাকা থেকে টেলিফোনে তার সর্বশেষ অবস্থা জানতে চান দৈনিক মানবজমিন পত্রিকার সম্পাদক মতিউর রহমান চৌধুরী। উত্তর দিতে যাচ্ছি, ঠিক সেসময়েই হাসপাতাল কর্তৃপক্ষ ঘোষণা দিল, আব্দুর রাজ্জাক আর নেই। আমার কণ্ঠ বেদনায় জড়িয়ে গেল। কোনোমতে মতি ভাইকে বললাম, হ্যাঁ, এখন আপনি লিখতে পারেন রাজ্জাক ভাই ইহলোক ত্যাগ করেছেন। লন্ডনে তখন বিকাল ৩টা ৪৭ মিনিট, আর বাংলাদেশে রাত ৯টা ৪৭ মিনিট।
সঙ্গতকারণেই প্রশ্ন উঠেছে, আমাদের মধ্যে রাজনৈতিক বিভাজন থাকতে পারে, কিন্তু একজন মানুষ, যিনি তখনো জীবিত, তাকে মৃত হিসেবে শোকবাণী পাঠানো হলো কেন? তাহলে কী আমরা ধরে নেব, তার মৃত্যুর জন্যেই সবাই অপেক্ষা করছিলেন? এবং শোকবাণী পাঠিয়ে তারা সেই অপেক্ষার অবসান ঘটিয়েছেন? একইভাবে প্রশ্ন উঠেছে, স্থানীয় দূতাবাসের কর্মকর্তা ও স্থানীয় আওয়ামী লীগের নেতাদের ভূমিকা নিয়ে। আব্দুর রাজ্জাকের মৃত্যুর পর এক পর্যায়ে হাসপাতালে এসে উপস্থিত হন যুক্তরাজ্যে বাংলাদেশ দূতাবাসের হাইকমিশনার ড. সাইদুর রহমান খান। অথচ ব্রিটেনে বাংলাদেশের এই সম্মানিত ও দায়িত্বশীল প্রতিনিধি গত তিন মাসে একবারের জন্যেও খোঁজ নেননি, দেখতে যাননি মুক্তিযুদ্ধের অন্যতম রূপকার অসুস্থ আব্দুর রাজ্জাককে। এমনকি এ নিয়ে সংবাদপত্রে লেখালেখি হওয়ার পরও তিনি ছিলেন সম্পূর্ণ নীরব। চুক্তিভিত্তিক নিয়োগ টিকিয়ে রাখার জন্যে হাইকমিশনারের এ মেরুদণ্ডহীন আচরণ থেকেই বোঝা যায়, মেরুদণ্ড সোজা রেখে বাংলাদেশের প্রতিনিধিত্ব করা তার পক্ষে সম্ভব কি না। অবশ্য তিনি চুপি চুপি প্রেসকে এড়িয়ে আব্দুর রাজ্জাকের সঙ্গে দেখা করেছেন কি না, তা আমার জানা নেই। কিন্তু তাতেও তার দায়ভার কমে না।
একই কথা বলা চলে আওয়ামী লীগের নেতাকর্মীদের ক্ষেত্রে। তাদের দু-একজন চুপি চুপি রাজ্জাক ভাইয়ের সঙ্গে দেখা করেছেন। কিন্তু অন্য নেতারা সেই সৌজন্যও দেখাননি। তাদের আচরণে মনে হয়েছে রাজ্জাক ভাইকে দেখা দূরে থাক, তাঁর নাম মুখে উচ্চারণ করলেও হয়তো মহাপাপ হবে, ক্ষমতা ও নেতৃত্বের আসন থেকে তাদের পতন হবে। আমি লন্ডন থেকে সাপ্তাহিক জনমতে ‘রাতের পর রাত’ শিরোনামে ধারাবাহিক একটি কলাম লিখি। সেই কলামে সম্প্রতি লিখেছিলাম, ‘আজকে যারা রাজ্জাক ভাইয়ের নাম মুখে নিতে ভয় পাচ্ছেন, হয়তো এমন একদিন আসবে, আমরা তাদের কনুইয়ের গুঁতোয় রাজ্জাক ভাইয়ের ধারে-কাছেও ভিড়তে পারব না।’ গত ২৪ ডিসেম্বর বাস্তবে তাই ঘটেছে। লন্ডনে রাজ্জাক ভাইয়ের জানাজায় স্থানীয় দলীয় নেতাকর্মীদের কনুইয়ের গুঁতোয় আমার মতো দুর্বলদের কফিন থেকে দূরে, অনেক দূরেই থাকতে হয়েছে। জানাজায় এসে তারা ব্যস্ত হয়ে পড়েছিলেন টিভি ক্যামেরা আর সংবাদকর্মীদের নিয়ে। লজ্জাশরমের মাথা খেয়ে মিডিয়াকর্মীদের ধরে মন্তব্য করার প্রতিযোগিতায় নেমেছিলেন তারা। রাজ্জাক ভাইয়ের কাছের আরেক মানুষ, ১৯৭৫-এর পর সিলেটের তুখোড় ছাত্রনেতা হিসেবে খ্যাতিমান ফয়জুল ইসলাম লস্কর ওই সময় আমাকে সংক্ষেপে বলছিলেন, ‘ওদের কথায় কান দেবেন না। ওরা কথা বলায় পারদর্শী, কথামালার রাজনীতিতে ওস্তাদ।’
যারা ব্রিটেনে থাকেন তারা অবশ্যই জানেন, প্রিন্সেস ডায়ানা মারা যাবার পর রানীর পক্ষ থেকে প্রথমে কিছুই বলা হয়নি। কিন্তু পরে জনজোয়ারে রানী বাধ্য হন তার মুখ খুলতে। ডায়ানা মারা গিয়ে প্রমাণ করেছিলেন, তিনি শুধু ব্রিটেনের নয়, সারা পৃথিবীর সাধারণ মানুষের হৃদয়ের রানী। রাজ্জাক ভাইয়ের বেলায়ও আমরা ঠিক একই দৃশ্য দেখলাম। তিনি তার মৃত্যুর মধ্য দিয়ে আমাদের জানিয়ে গেলেন, তিনি গণমানুষের নেতা। তাকে কেউ মিথ্যা শ্রদ্ধা জানাবেন না, অমন শ্রদ্ধার তার প্রয়োজন নেই। তা ছাড়া শ্রদ্ধা না জানানোর পাপের চেয়ে মিথ্যা শ্রদ্ধা জানানো হলে একজন মৃত ব্যক্তির আত্মা আরো কষ্ট পায়। আমাদের গণমানুষের নেতাকে সেই কষ্ট দেবেন না।





WORDCOUNT-954

(পূর্ব প্রকাশিতের পর)
১১
 
দেখতে দেখতে নভেম্বর মাস চলে এলো। কলকাতায় কখনই ঢাকার মতো শীত পড়ত না সেই সময়। তাছাড়া আমাদের কাজের পরিমাণ এত বেড়ে গিয়েছিল যে, শীত কি গ্রীষ্ম, সে কথা ভাবারও সময় পেতাম না। তখন একের পর এক বাংলাদেশের অভ্যন্তর থেকে যুদ্ধের সব চমকপ্রদ খবর এসে পৌঁছাত প্রতিদিন। প্রতিটি সেক্টরেই দুরন্তগতিতে আমাদের দামাল মুক্তিযোদ্ধারা এগিয়ে চলছিল। তবে সবচেয়ে চমকপ্রদ ফল ফলছিল আমাদের গেরিলা
বাহিনীর অদম্য তৎপরতায়। ঢাকায় তখন ক্র্যাক প্লাটুনের ক্রমাগত আক্রমণে পাকিস্তানিরা পর্যুদস্ত হয়ে পড়েছিল। বিভিন্ন জায়গায় চোরাগোপ্তা হামলায় অনেক পাকিস্তানি সৈন্য মারা পড়েছে। এর মধ্যে সবচেয়ে তাৎপর্যপূর্ণ যে অপারেশন, সেটা ঘটেছিল ইন্টারকন্টিনেন্টাল হোটেলের (বর্তমানে রূপসী বাংলা হোটেল) পাবলিক টয়লেটে। এখানে এক্সপ্লোসিভ স্থাপন করে গোটা জায়গাটিকে উড়িয়ে দেয়া হয়। প্রচণ্ড শব্দে সারা শহর কেঁপে ওঠে সেই রাতে। বাংলাদেশের এই গেরিলা বাহিনী, যাদের গণবাহিনী নামে আখ্যায়িত করা হয় তখন, তাদের অন্যতম কাজ ছিল পাকিস্তানি সেনাবাহিনীর ছাউনিগুলোকে এড়িয়ে গিয়ে পেছন দিক থেকে তাদের কাছে নিত্যপ্রয়োজনীয় সামগ্রী পৌঁছে দেয়ার রাস্তাগুলোকে উড়িয়ে দেয়া। এতে করে পাকিস্তানি বাহিনী দিশেহারা হয়ে পড়ত। কেননা খাদ্য অথবা পানি ছাড়া কারো পক্ষেই দীর্ঘদিন বেঁচে থাকা সম্ভব নয়। যুদ্ধ তো দূরের কথা।
ইতিমধ্যে ২৩ অক্টোবর তারিখে একটি যুদ্ধ পরিচালনার কাজে নিয়োজিত থাকার সময় ২ নম্বর সেক্টরের কমান্ডার মেজর খালেদ মোশাররফ কপালে গুলিবিদ্ধ হন। তাকে সেনা হাসপাতালে সরিয়ে নেয়া হয় এবং ২ নম্বর সেক্টরের কমান্ডার হিসাবে নিয়োগ দেয়া হয় আরেক বীর মুক্তিযোদ্ধা মেজর হায়দারকে। এর পর ১৪ নভেম্বর তারিখে ১১ নম্বর সেক্টরের কমান্ডার মেজর তাহেরের একটি পা অ্যান্টি পার্সোনেল মাইনে উড়ে যায়।
এ ধরনের খবরাখবর যুদ্ধক্ষেত্রগুলো থেকে আসতে থাকে। মনটা বিষণ হয়ে যায়, আবার পরমুহ‚র্তেই বিরাট একটা জয়ের খবরে উজ্জীবিত হই। নভেম্বর মাসেই আমরা বুঝতে পারছিলাম, যে গতিতে আমরা এগুচ্ছি, যুদ্ধ জয় কেবল অবশ্যম্ভাবীই নয়, বোধহয় বেশি দূরেও নয়। ওই সময় প্রতিটি সকাল এক নতুন আলোয় উদ্ভাসিত হয়ে ধরা পড়ত আমাদের কাছে। আমরা সকালে ¯^াধীন বাংলা বেতার কেন্দ্রে কাজ আরম্ভ করার আগেই কেন্দ্রের কাছাকাছি একটি চায়ের দোকানে দাঁড়িয়ে দাঁড়িয়ে মাটির খুলিতে চা খেতাম আর যুদ্ধের নানা দিক নিয়ে কথাবার্তা হতো। এ সময় একদিন দুপুরের খাবার খেয়ে বেরিয়েছি শামসি রেস্তোরাঁ থেকে। দেখা হলো মামুনুর রশীদের সঙ্গে। মামুন তখন স্বাধীন বাংলা বেতার কেন্দ্রের জন্য মুক্তিযুদ্ধভিত্তিক একটির পর একটি নাটক কিংবা নকশা লিখে চলেছে। কথা প্রসঙ্গে ও আমাকে জিজ্ঞেস করল, বিজয় তো সন্নিকটে, দেশে ফিরে গিয়ে কী করব? কোনোকিছু না ভেবেই বললাম, স্টেজে নাটক করব। মামুন বলল, তারও সে রকম ইচ্ছা। ইতিমধ্যে আমাকে একাধিকবার ৮ ও ৯ নম্বর সেক্টরের বিভিন্ন সাব-সেক্টরে ঘুরে আসতে হয়েছে যুদ্ধের সংবাদ সংগ্রহের জন্য। সব রণক্ষেত্রেই দেখেছি আমাদের অকুতোভয় যোদ্ধারা যেন এক নতুন উদ্দীপনায় ভর করে একের পর এক সফল অপারেশন চালিয়ে ডেরায় ফিরছে প্রতি সকাল কি সন্ধ্যায়। ওদের কথাবার্তায় মনে হয় ওদের আত্মপ্রত্যয় বহুগুণ বেড়ে গেছে। সবাই ঢাকা যেতে উন্মুখ।
মুুক্তিযুদ্ধের ৬ মাস পেরিয়ে যাওয়ার পর থেকেই কলকাতায় বিভিন্ন প্রকাশনা প্রতিষ্ঠান মুক্তিযুদ্ধের ওপরে নানারকম বইপত্র ছাপতে শুরু করে দেয়। যেহেতু কাজের চাপে এসব বইপত্র অথবা প্রকাশনার খবরাখবর রাখা সব সময় সম্ভব হতো না, তবু এর বেশ কিছুই নজরে পড়ত তখন। এসব বইপত্র বেশিরভাগই বাংলাদেশ থেকে আগত ভারতীয় বাঙালিদের দ্বারা লিখিত। এরাও এক সময় ছিল ছিন্নমূল শরণার্থী এবং এদের অনেকেরই মনে বাংলাদেশের স্মৃতি তখনও অত্যন্ত প্রখর ছিল। সেই দেশ, সেই গ্রাম-গঞ্জ-জনপদ, যেখান থেকে প্রাণভয়ে তারা ভারতের পশ্চিমবঙ্গে চলে এসেছিল, সে সম্বন্ধে নানা বাস্তব অভিজ্ঞতা ও কল্পনা মিশিয়ে রচিত এসব গ্রন্থ খুব বড় মাপের লেখা না হলেও পড়তে ভালোই লাগত। বস্তুতপক্ষে মুক্তিযুদ্ধ নিয়ে বাংলাদেশে যত না বই প্রকাশিত হয়েছে, তার চেয়ে অনেক বেশি বই লেখা হয়েছে পশ্চিমবঙ্গে। আসলে এ কথা নির্দ্বিধায় ¯^ীকার করা যায় যে, লেখাপড়ায় ওপার বাংলা প্রথম থেকেই আমাদের চেয়ে এগিয়ে ছিল। তবে বেশি লেখা হলে, বিশেষ করে এমন একটি সমসাময়িক এবং জীবন্ত ইতিহাস সম্বন্ধে, যা সাধারণত হয়ে থাকে, তা-ই হয়েছিল। এই লেখাগুলোর বেশিরভাগই বস্তুনিষ্ঠ ছিল না। পশ্চিমবঙ্গের বিভিন্ন পত্রপত্রিকাতেও তখন বাংলাদেশের যুদ্ধই হয়ে দাঁড়িয়েছিল প্রধান বিষয়। এর পেছনে এক ধরনের রোমান্টিসিজম কাজ করত, সে বিষয়ে কোনো সন্দেহ নেই। আর তা ছাড়া গোটা পশ্চিমবঙ্গ বাংলাদেশের মুক্তিযুদ্ধ নিয়ে এত আগ্রহী আর উত্তেজিত ছিল যে, কলকাতার পত্রপত্রিকার আর কোনো উপায় ছিল না ওই খবর না ছেপে। ওই সময় ভারত বাংলাদেশকে আনুষ্ঠানিক স্বীকৃতি না দিলেও ভারতীয় সেনাবাহিনী বাংলাদেশের মুক্তিযোদ্ধাদের প্রতিটি সেক্টরেই প্রত্যক্ষভাবে সহায়তা করছিল। ইনফেন্ট্রি হিসাবে বাংলাদেশের মুক্তিযোদ্ধারা যখন পাকিস্তানিদের সঙ্গে সম্মুখ সমরে অবতীর্ণ হতো তখন পাকিস্তানি ইনফেন্ট্রিদের পেছন থেকে আর্টিলারি বা ভারী গোলা নিক্ষেপ করা হতো। যেহেতু তখন আমাদের কোনো গোলন্দাজ বাহিনী ছিল না, সেহেতু অনেক ক্ষেত্রে ভারতীয় আর্টিলারি আমাদের মুক্তিযোদ্ধাদের পেছন থেকে পাকিস্তানিদের ওপর ভারী গোলাবর্ষণ করেছে তখন। যা ছিল কেবলই রাজনৈতিক অথবা কূটনৈতিক সমর্থন, তা সামরিক সহায়তার রূপ পরিগ্রহ করে যুদ্ধের মাঝামাঝি সময় থেকেই। এই সময় আমরা বুঝতে পারলাম, ভারতের তৎকালীন প্রধানমন্ত্রী শ্রীমতী ইন্দিরা গান্ধী অনেক চিন্তাভাবনা করে সবদিক গুছিয়ে বাংলাদেশের মুক্তিযুদ্ধের বিষয়ে আগ বেড়েছিলেন। তিনি সারা বিশ্ব চষে বেড়িয়েছেন বাংলাদেশে পাকিস্তানের আগ্রাসন এবং হত্যা সম্বন্ধে বিশ্বমত সংগঠনের প্রচেষ্টায়। আমার স্পষ্ট মনে আছে, কোনো এক সাংবাদিকের প্রশ্নের জবাবে তিনি খুব সম্ভবত নিউইয়র্কে বলেছিলেন, ‘আমার পাশের বাড়িতে যদি আগুন ধরে আর আমার অতি নিকট প্রতিবেশী যদি আমার কাছে আশ্রয় চায়, তাহলে আমি আমার বাড়ির দরজা বন্ধ করে রাখতে পারি না।’ তার অক্লান্ত পরিশ্রম এবং তৎকালীন সোভিয়েত ইউনিয়নের সমর্থনে সারা বিশ্বের সাধারণ মানুষ তখন বাংলাদেশের জনযুদ্ধকে সমর্থন করেছিল। একদিকে যখন বাংলাদেশের মুক্তিযোদ্ধারা তৎকালীন পূর্ব পাকিস্তানে পাকিস্তানি
সেনাবাহিনীকে একের পর এক যুদ্ধে পর্যুদস্ত করে চলেছে এবং ইন্দিরা গান্ধী অত্যন্ত বিচক্ষণতার সঙ্গে তার রাজনৈতিক পদক্ষেপগুলো গ্রহণ করছেন, তখন পাকিস্তানের সামরিক শাসক ইয়াহিয়া খান প্রায় প্রতিদিন পাকিস্তান বেতার ও টেলিভিশনে হাস্যকর হুঙ্কার দিয়ে চলেছিল। এমনকি জুলফিকার আলী ভুট্টোও তখন দুচোখে আঁধার দেখছেন। যদিও তিনি বলেছেন, প্রয়োজনে দেয়ালে পিঠ ঠেকে গেলেও হাজার বছর যুদ্ধ চালিয়ে যাবেন তারা। এই সময় মার্কিন যুক্তরাষ্ট্র এবং চীন পাকিস্তানের প্রতি কখনও নীরব, কখনও সরব সমর্থন জানিয়ে গেছে। জাতিসংঘের নিরাপত্তা পরিষদে পূর্ব পাকিস্তানে যুদ্ধবিরতির ওপরে প্রস্তাব পেশ করেছে মার্কিন যুক্তরাষ্ট্র আর সোভিয়েত ইউনিয়ন ভেটো প্রয়োগ করে সেটাকে নাকচ করে দিয়েছে। তখন বিশ্ব বিভক্ত ছিল দুই মেরুতে, যাকে ইংরেজিতে বলা হতো Bi-polar world। অতএব বাংলাদেশের যুদ্ধেও এই বিভাজন একটি সহায়ক শক্তি হিসাবে কাজ করেছিল। প্রতিটি পদক্ষেপে আমরা ভারত এবং সোভিয়েত ইউনিয়নের সমর্থন পেয়েছি। এভাবে ’৭১-এর যুদ্ধ দুর্মরগতিতে এগিয়ে চলে অভীষ্ট লক্ষ্যের দিকে। আমরা সবাই বুঝতে পারি এবারের শীত বড় উষ্ণ হবে নিশ্চয়।





WORDCOUNT-1127

বলা যায় বাংলাদেশের সবচেয়ে সফল করপোরেট ব্যক্তিত্ব ছিলেন তিনি। পাবনার এক গ্রামীণ ওষুধের দোকান থেকে ব্যবসা শুরু করে মেধা, প্রজ্ঞা আর কঠোর পরিশ্রমে নিজের প্রতিষ্ঠানকে রূপ দিয়েছেন মাল্টিন্যাশনাল করপোরেট হাউসে। সাফল্যের মুকুটে একের পর এক ঝলমলে পালক গুঁজে দ্যুতি ছড়িয়েছেন দেশ থেকে বিদেশের আঙিনায়। কিন্তু প্রকৃতির অনিবার্য নিয়মেই বয়সের কাছে হার মেনে চলে গেলেন এই শিল্পোদ্যোক্তা দিকপাল, দেশের অন্যতম শিল্প প্রতিষ্ঠান স্কয়ার গ্রæপের প্রতিষ্ঠাতা চেয়ারম্যান স্যামসন এইচ চৌধুরী। দেশবরেণ্য এ শিল্পপতি গত ৫ জানুয়ারি সিঙ্গাপুরের র‌্যাফলস হাসপাতালে মারা যান। তার বয়স হয়েছিল ৮৬ বছর। তিনি স্ত্রী, তিন ছেলে, পাঁচ নাতি-নাতনিসহ অসংখ্য গুণগ্রাহী রেখে গেছেন।
বেশ কয়েক মাস ধরে তিনি স্কয়ার হাসপাতালে চিকিৎসা নিচ্ছিলেন। হঠাৎ করে অবস্থার অবনতি হলে উন্নত চিকিৎসার জন্য তিনি সিঙ্গাপুরে যান। সেখানেই তিনি মারা যান। ৬ জানুয়ারি তার লাশ সিঙ্গাপুর থেকে ঢাকায় এসে পৌঁছে। রাত ১০টায় কাকরাইল চার্চে শেষকৃত্যানুষ্ঠান অনুষ্ঠিত হয়। ৭ জানুয়ারি তার মরদেহ পাবনার কাশিপুর বটতলার খামারবাড়ির পারিবারিক কবরস্থানে সমাহিত করা হয়।
দীর্ঘ পাঁচ দশকেরও বেশি সময় ধরে স্যামসন এইচ চৌধুরী বাংলাদেশের শিল্প, কৃষি, সেবা, আর্থিক খাতে দাপটের সঙ্গে বিচরণ করেছেন। যে সেক্টরেই হাত দিয়েছেন সেখানেই সফল হয়েছেন। নিজেকে সাফল্যের তুঙ্গে প্রতিষ্ঠা করতে তাকে যে জীবন-সংগ্রাম করতে হয়েছে তা এক অনন্য উদাহরণ হয়েই ইতিহাসে টিকে থাকবে।
জন্ম গোপালগঞ্জের কাশিয়ানী উপজেলার আরিয়াকান্দি গ্রামে হলেও নিজেকে তিনি পাবনার লোক বলে পরিচয় দিতেই বেশি ¯^াচ্ছন্দ্য বোধ করতেন। তার বাবা ইএইচ চৌধুরী ছিলেন চিকিৎসক। এক সময় তিনি পাবনার আতাইকুলা গ্রামে এক অস্ট্রেলীয় ব্যাপ্টিস্ট মহিলার ডিসপেনসারিতে যোগ দেন। মা মারা গিয়েছিলেন মাত্র ১১ মাস বয়সেই। পাবনা যাওয়ার পর বাবা তাকে পড়াশোনার জন্য ময়মনসিংহের ভিক্টোরিয়া মিশনারি স্কুলে পাঠিয়ে দেন। সেখানে সাত বছর পড়ালেখা করে চলে যান পশ্চিমবঙ্গে। ভর্তি হন ২৪ পরগনার ডায়মন্ড হারবারের বিষ্টুপুর মিশনারি স্কুলে। সেখানে পড়াশোনার পাশাপাশি মানিয়ে নেয়া এবং সময়ের অপচয় না করার যে শিক্ষা পেয়েছিলেন পরবর্তী সময় সাফল্যের ধারাবাহিকতায় তা তার অন্যতম পাথেয় হয়েছিল। ১৯৪২-৪৩ সালে পড়াশোনা করেছেন হুগলি জেলার মিশনারি কলেজে। সেখান থেকে সিনিয়র ক্যামব্রিজ পড়ার জন্য ভর্তি হন স্কটিশ চার্চ কলেজে। ইচ্ছা ছিল ডাক্তার হবেন কিন্তু হুট করে নৌবাহিনীতে যোগ দেয়ায় সে ইচ্ছা আর পূরণ হয়নি। নৌবাহিনীতে থাকা অবস্থায় জড়িয়ে পড়েন ভারতের ¯^াধীনতা সংগ্রামের অন্যতম মাইলফলক নৌবিদ্রোহে। তার নৌঘাঁটি তখন মুম্বাইয়ের বিশাখাপত্তমে। সেখানে তারা ইংরেজ অফিসারদের এক কক্ষে বন্দি করে রেখেছিলেন। বিদ্রোহ ব্যর্থ হওয়ার পরে বিচারে তাদের জেল হয়। কনসেনট্রেশন ক্যাম্পে কাটাতে হয় এক মাস। এরপর আনা হয় মুম্বাইতে। তাদের আবার চাকরিতে ফিরিয়ে নেয়ার চেষ্টা করা হয় কিন্তু তিনি তাতে রাজি হননি।
নৌবাহিনীর চাকরি ছেড়ে স্যামসন এইচ চৌধুরী যোগ দেন পোস্ট অফিসে। এ চাকরিতে যোগ দেয়ার ছয় মাসের মাথায় ভারত-পাকিস্তান স্বাধীনতা লাভ করে। তার পোস্টিং হয় পাবনায়। দুবছর পরে সে চাকরি ছেড়ে তিনি ফিরে আসেন বাবার কাছে। এ সময় তিনি সিদ্ধান্ত নেন ব্যবসায়ী হবেন। ব্যবসার মাধ্যমে দেশের মানুষের সেবা করবেন। ততদিনে তিনি হার্ভার্ড থেকে ব্যবস্থাপনায় ডিপ্লোমা শেষ করেছেন। পড়াশোনা শেষে নিজস্ব উদ্যোগ সফল করতে ছুটে বেড়ান ক্ষেতে-খামারে আর বিকাল হলে বসতেন গ্রামের বাজারে ছোট্ট ওষুধ ফার্মেসিতে। তার বাবা কাজ করতেন একটি মিশনারি হাসপাতালে। আশপাশের চরাঞ্চলের মানুষ কুইনি বড়ির জন্য ছুটে আসতেন তার বাবার কাছে। রোগ-শোকে ভোগা শীর্ণকায় মানুষের চেহারাগুলো তার মনের মধ্যে নাড়া দিতে থাকে।
আতাইকুলা বাজারের ছোট্ট ফার্মেসি থেকে ওষুধ বিক্রি করার সময় থেকে স্যামসন চৌধুরী ফার্মাসিউটিক্যালস গড়ে তোলার স্বপ্ন দেখতে শুরু করেন। বাবার কাছ থেকে টাকা নিয়ে স্থানীয় বাজারে ডিসপেনসারি খুলে ব্যবসা শুরু করেন। তার অনুরোধে বন্ধু ডা. রশিদ এসে প্রতি হাটবারে তার ডিসপেনসারিতে বসতেন। বেশ ভালো লাভ হচ্ছিল। এ সময় সিদ্ধান্ত নিলেন ফার্মাসিউটিক্যাল কোম্পানি গড়ে তুলবেন। ডাক্তার হতে না পারার খেদ এভাবেই পূরণ করতে চেয়েছিলেন তিনি। ১৯৫৮ সালে তিনি, ডা. রশিদ এবং আরো দুই বন্ধু মোট চারজনে নিপাট চতুর্ভুজ গড়ে রূপ দেন কিংবদন্তির এক ফার্মাসিউটিক্যালসের নামও যথার্থ স্কয়ার ফার্মাসিউটিক্যালস। টুকটাক পরিকল্পনা থেকে ধীরে ধীরে সুপ্ত বীজ অঙ্কুরোদ্গম  হলো। ঢাকায় এসে ড্রাগ অ্যাডমিনিস্ট্রেশন অফিসে খোঁজখবর নিতে গেলেন তিনি। দেখাও করলেন পরিচালক প্রশাসনের সঙ্গে। ড্রাগ ম্যানুফ্যাকচারিংয়ের জন্য লাইসেন্স চেয়ে আবেদন করলেন। কোম্পানি সূচনা করতে সঙ্গী হয়েছিলেন চারজন। এরা সবাই তার বন্ধু। চারজনের বন্ধুত্ব দিয়ে সৃষ্টি। এই চারের মিলনকে বোঝাতে তৈরি হয় ‘স্কয়ার’। ফোর হ্যান্ডস আর ইক্যুয়াল। অর্থাৎ চার হাত সমান। পুঁজিÑ মাত্র ১৫ হাজার টাকা। শুরু মিকচার ট্যাবলেট আর সিরাপ দিয়ে। তিন বছর কোনো লাভের দেখা নেই। তবু হাল ছাড়েননি। লক্ষ্য সুনির্দিষ্ট। পৌঁছতেই হবে গন্তব্যে। হয়েছিলও তাই। চতুর্থ বছরে লাভের দেখা মিলেছিল। চরম প্রতিক‚লতা আর বৈরিতার মধ্য দিয়ে পথ চলতে গিয়ে মাঝেমধ্যেই থমকে যাওয়ার উপক্রম হয়েছেন। অনেক সময় অফিসে দারোয়ান, কেরানি, বিপণন কর্মকর্তার দায়িত্ব পালন করতে হয়েছে। আত্মসম্মানে লাগেনি। মাঝখানে দুই বন্ধুর ভারতে চলে যাওয়া যেন বিনা মেঘে বজ্রপাত। তারপরও দমে যাননি।
অসাধারণ দৃঢ়চেতা মানসিকতা নিয়ে ১৯৫৮ সালে গড়ে তোলা স্কয়ার ফার্মাসিউটিক্যালস আজ দেশের অন্যতম শ্রেষ্ঠ শিল্প গ্রুপ। যার বার্ষিক আয় ৬১ কোটি ৬০ লাখ মার্কিন ডলার। পাকিস্তান আমলে গড়ে তোলা এ প্রতিষ্ঠানে বর্তমানে ফার্মাসিউটিক্যালস ছাড়াও প্রসাধন সামগ্রী, টেক্সটাইল, কৃষিপণ্য, তথ্যপ্রযুক্তি, ¯^াস্থ্যসেবা ও মিডিয়া ব্যবসা রয়েছে। চারজনে শুরু হওয়া স্কয়ারে আজ ৩০ হাজার মানুষের কর্মসংস্থান হয়েছে। ব্রিটিশ আমল, পাকিস্তান আমল পেরিয়ে বাংলাদেশ স্বাধীন হওয়ার পর স্যামসন এইচ চৌধুরীর ব্যবসা ক্রমেই তুঙ্গস্পর্শী হতে থাকে।
জীবনে কাউকে রোল মডেল মানতেন না, তবু তার অগ্রযাত্রায় চ্যালেঞ্জের মুখোমুখি হতে একজন তার অনুপ্রেরণা ছিলেন। তিনি এডরুকের প্রতিষ্ঠাতা এমএ হামিদ, যিনি লোভনীয় সরকারি চাকরি ছেড়ে এডরুক ল্যাবরেটরি প্রতিষ্ঠা করেছিলেন।
মুক্তিযুদ্ধের স্মৃতি জীবনের শেষ দিকেও নাড়া দিত তাকে। স্মৃতিচারণ করতে গিয়ে বলেছিলেন, ‘…২৫ মার্চ সন্ধ্যায় সাংবাদিক ফয়েজ আহ্মদ ঢাকা ক্লাবে এসে বললেন তাড়াতাড়ি বাড়ি চলে যান, অবস্থা সুবিধার নয়। তার কথামতো বাসায় ফিরে এলাম। রাতেই গোলাগুলি শুরু হয়। একবার দেখলাম, গুলি আমার জানালা দিয়ে চলে গেল। একজন পাঁচিল টপকে আমার বাড়িতে ঢোকার চেষ্টা করছিল। সেই সময় তার গুলি লাগে। স্পট ডেড। তা শুনে বাড়ির সবাই ধরেই নেয় আমি নেই। ২৭ মার্চ বিকালে নদী পেরিয়ে জিঞ্জিরা ছাড়িয়ে এক বাড়িতে আশ্রয় নিই। সেখান থেকে নৌকায় পাবনায় গ্রামের বাড়িতে চলে যাই।… এরপর বাড়িতেই ছিলাম। এক সময় জেনে যাই শান্তিবাহিনী ও নকশালরা ষড়যন্ত্র করছে আমাকে মেরে ফেলার। বাড়ি ছাড়তেই হয়। এদিক-ওদিক করে শেষ পর্যন্ত পৌঁছি সুজানগরে মুক্তিযোদ্ধাদের কাছে। ওখানে গিয়ে পাই আমার ছোট ছেলে পিন্টুকে (অঞ্জন চৌধুরী)। ক্রমে শেষ হয়ে আসে মুক্তিযুদ্ধ। স্বাধীন হয় বাংলাদেশ। সেখানেই আমরা স্বাধীন দেশের পতাকা ওড়াই।’
আজকের স্কয়ার গ্রæপ একদিনে সৃষ্টি হয়নি। এর পেছনে রয়েছে এক বিরাট কর্মযজ্ঞের ইতিহাস। যার নেপথ্যের নায়ক স্যামসন এইচ চৌধুরী। মাত্র ১২ জন কর্মী নিয়ে শুরু করা স্কয়ার আজ দেশের গণ্ডি ছাড়িয়ে বিদেশেও সমান দাপটে ব্যবসা করে যাচ্ছে।
কর্মময় জীবনের স্বীকৃতিস্বরূপ তিনি অসংখ্য পুরস্কারে ভূষিত হয়েছেন। দ্য ডেইলি স্টার এবং ডিএইচএল প্রদত্ত বিজনেস ম্যান অব দ্য ইয়ার (২০০০) এবং আমেরিকান চেম্বার অব কমার্সের (অ্যামচেম) বিজনেস এক্সিকিউটিভ অব দ্য ইয়ার ১৯৯৮ পদকে ভ‚ষিত হন। ১৯৯৫ সালে তিনি সিআইপির মর্যাদা পান।
১৯৮৫ সাল থেকে পরবর্তী পাঁচ বছরের জন্য ব্যাপ্টিস্ট ওয়াল অ্যালায়েন্সের সহসভাপতির দায়িত্ব পালন করেন। ছিলেন ন্যাশনাল ক্রিশ্চিয়ান ফেলোশিপ অব বাংলাদেশের সভাপতি। তিনি বাংলাদেশ বাইবেল সোসাইটির আজীবন সদস্য ছিলেন। দায়িত্ব পালন করেছেন বাংলাদেশ ওষুধ শিল্প সমিতির সভাপতি পদেও। বাংলাদেশ ওষুধ শিল্প সমিতি গঠনে তিনি অসামান্য অবদানও রেখেছেন।
জীবনের শেষ প্রান্তেও তার লক্ষ্য ছিল সূচনালগ্নের মতো অবিচল। তারুণ্যময় তৎপরতায় ভরে রেখেছিলেন স্কয়ার পরিবারকে। প্রকৃতির ডাকে সাড়া দিতে গিয়ে তার অনুসন্ধিৎসা থেমে গেছে। কিন্তু উত্তরসূরিদের জন্য তৈরি করে গেছেন অপার সম্ভাবনা। দেশি শিল্প জগতের এ ধ্রæবতারার খসে পড়া দেশবাসীকে শোকবিহম্বল করেছে। তার এ চলে যাওয়া মানে হারিয়ে যাওয়া নয়। তিনি বেঁচে থাকবেন তার কর্মে, তার সৃষ্টিতে। ২০০০ পরিবারের পক্ষ থেকে তাকে জানাই সশ্রদ্ধ অভিবাদন।





WORDCOUNT-1789

বাংলা ভাষায় জাপান বিষয়ক শতবর্ষ প্রাচীন গ্রন্থ
জাপান প্রবাস
মন্মথনাথ ঘোষ
সংগ্রহ, সম্পাদনা ও ভূমিকা : সুব্রত কুমার দাস
 
 
(শেষ পর্ব)
শেষোক্ত শ্রেণীর শিল্প শিক্ষার্থীদিগের নিম্ন বর্ণিত গুণ থাকিলেই যথেষ্ট। যাঁহারা এন্ট্রান্স পর্য্ন্ত পড়িয়াছেন এবং অঙ্কন বিদ্যায় যাঁহাদিগের মোটামুটি জ্ঞান আছে, তাঁহারা বিশ্ববিদ্যালয়ের উপাধিধারী যুবক অপেক্ষা কোনও অংশে অযোগ্য নহেন; বরং অনেক স্থলে অধিকতর উপযুক্ত; কারণ শেষোক্ত যুবকগণ উপাধি গ্রহণ করিবার জন্য তাঁহাদের স্বাভাবিক উৎসাহ এবং উদ্যম প্রায়শঃ নষ্ট করায় এই সমস্ত কার্য্যে যথোচিত উৎসাহ এবং উদ্যোগ প্রকাশ করিতে অসমর্থ হন।
শিল্প শিক্ষার্থীদিগকে বেশ চালাক, চতুর এবং কর্ম্মিষ্ঠ হইতে হইবে। ভাল ইংরাজী বলিতে পারিলে জাপানের ফ্যাক্টরীতে অনেক সুবিধা ভোগ করা যায়। কারণ কারখানার অনেকেই উহা শিখিতে ইচ্ছুক। তাহাদিগকে কিছু কিছু ইংরাজী শিখাইলে তাহাদের দ্বারা অনেক সময়ে অনেক উপকার সাধিত হইয়া থাকে। সাধারণতঃ ফ্যাক্টরীতে যে সমস্ত কার্য্য হয় তাহা শিক্ষা করিতে হস্ত পরিচালনের দক্ষতা ও দৃষ্টি শক্তির প্রয়োজন। এস্থলে ইহাও বলা আবশ্যক যে প্রায় সমস্ত শিল্পেই অল্প বিস্তর রসায়নের সাহায্য গ্রহণ করিতে হয়। কিন্তু তজ্জন্য রসায়ন শাস্ত্রে বিশেষ ব্যুৎপত্তি না থাকিলেও চলে; কারণ কোন্ পদার্থের কি গুণ এবং উহা কি পরিমাণে কিসে মিশাইতে হয় তাহা ফ্যাক্টরীতে ‘হাতে কলমে’ কাজ করিতে করিতে পরে জানা যাইতে পারে।
আমাদের দেশে শিক্ষার্থীদিগরে শিক্ষণীয় বিষয় অধিকাংশ স্থলেই অভিভাবকগণ নির্ব্বাচন করিয়া থাকেন। এরূপ প্রথা শিল্প সম্বন্ধে আদৌ খাটিতে পারে না। যে যুবক যাহা শিখিবার উপযোগী, অপর ব্যক্তি অপেক্ষা তিনিই তাহা নির্ব্বাচন করিবার উপযুক্ত পাত্র। এবং এই কারণেই বিষয় নির্ব্বাচনের ভার তাহারই উপর ন্যস্ত থাকা উচিত। ফ্যাক্টরীর কার্য্য প্রণালী স্বচক্ষে পরিদর্শন করিয়া উহা যদি আমোদজনক বোধ হয় এবং যদি উহা শিক্ষা করা আপনার শক্তির অতীত বলিয়া প্রতীয়মান্ না হয়, তাহা হইলে সেই বিষয় শিক্ষা করা কর্ত্তব্য। অপর কোনও ব্যক্তির দ্বারা অনুর“দ্ধ হইয়া কিংবা দেশ হইতে শিক্ষার বিষয় স্থির করিয়া শিক্ষায় প্রবৃত্ত হওয়া অপেক্ষা কার্য্য ক্ষেত্রে যাইয়া শিক্ষার্থীর মনোনীত বিষয় শিক্ষা করিলে ভাল হয়। কারণ ক্ষুদ্র অথচ অর্থকরী শিল্প এমন অনেক আছে যাহা আমাদের দেশের লোক আদৌ অবগত নহেন।
পাশ্চাত্য দেশের ফ্যাক্টরি সামান্য কারখানা নহে। সহসা সেরূপ কারখানা দেখিলে শিক্ষানবীশদিগের মাথা বিগড়াইয়া তাঁহাদিগের চক্ষু ঝলসাইয়া যাইবার সম্ভাবনা। সেখানে গৃহশিল্প ঘরে ঘরে প্রচলিত নাই; পক্ষান্তরে জাপানে বড় বড় ফ্যাক্টরী অপেক্ষা ক্ষুদ্র ক্ষুদ্র কারখানার সংখ্যাই অধিক। কাপড় যেরূপ বড় বড় কলে প্রস্তুত হইলেও ছোট ছোট তাঁতেও বয়ন করা যায়, সেইরূপ প্রায়শঃ সকল জিনিসই কলে এবং হাতে প্রস্তুত করা যায়। জাপানে যাইবার পূর্ব্বে আমার বিশ্বাস ছিল যে সাবান, পেন্সিল, বোতাম, চিরুনী, দেশলাই, গেঞ্জি, মোজা, টীন কিংবা কাগজের বাক্স, কৌটা ইত্যাদি জুতার ফিতা, লৌহ কিংবা কাঠের ইসক্রু, বালতি কড়াই, প্রভৃতি প্রস্তুত করিতে বড় বড় কলের দরকার। কিন্তু সে ভ্রম আমার আর নাই। জাপানে উল্লিখিত দ্রব্যগুলি প্রস্তুতের জন্য যেমন বড় বড় ফ্যাক্টরী আছে তেমনি ক্ষুদ্র ক্ষুদ্র পর্ণ কুটীরেও ঐ সকল দ্রব্য প্রস্তুত হইয়া থাকে।
সম্মিলিত মূলধনে বড় বড় কারবারের সংখ্যা জাপানে অতি কম। অধিকাংশ বড় ফ্যাক্টরী এক একজন ধনকুবেরের সম্পত্তি। জাপানীদের পরস্পরের মধ্যে বিশ্বাস বা একতার অভাব যে ইহার কারণ তাহা বলা যায় না, কারণ জাপানীরা গৃহশিল্পের প্রতি সর্ব্বদাই উৎসাহ প্রদান করিয়া থাকেন। এই সমস্ত বিষয়ে তাঁহাদের পরস্পরের মধ্যে যেরূপ সহানুভূতি ও বিশ্বাসের পরিচয় পাওয়া যায় যাহা তাহা অনেক দেশেই অতি বিরল। শিল্পক্ষেত্রে অবতীর্ণ হইয়া কোন্ ব্যক্তি নিজের লভ্য অংশ অপরের সহিত স্বেচ্ছানুসারে বাটিয়া লইতে পারে?
যে জাপানী গেঞ্জি এবং মোজা ভারতের বাজার ছাইয়া ফেলিয়াছে তাহা কিরূপে প্রস্তুত হয় তাহা শুনুন। জাপানীরা একই কলে মোজার নিম্ন এবং উপরিভাগ বয়ন করেন না, কারণ তাহাতে খরচ পোষায় না। প্রত্যেক মোজার নিম্নভাগ বুনা হইবার পর উপরিভাগের ‘যো’ আরম্ভ করিবার সময় সূচগুলি পুনরায় স্থানান্তরিত করিয়া বসাইতে যে সময় অতিবাহিত হয় তাহার মধ্যে আর একটি মোজা বুনা যাইতে পারে। সুতরাং জাপানীরা ঐ সময়টুকু বৃথা অতিবাহিত হইবার আশঙ্কায় মোজার নিম্ন এবং উপরিভাগ ভিন্ন ভিন্ন কলে বয়ন করিয়া থাকেন। পরে উহা সেলাই করিয়া একসাথে জোড়া দেওয়া হয়। এই কার্য্য সম্পন্ন করিবার জন্য সাধারণতঃ ৪টী হাত-কল এবং চারিজন লোকের প্রয়োজন হয়। জাপানীরা ঐ কার্য্য পরস্পরের মধ্যে বিভাগ করিয়া লওয়ায় অতি সহজে এবং অল্প ব্যয়ে উহা সসম্পন্ন হইয়া থাকে।
আমি দেখিয়াছি যে, চারি ব্যক্তি সহরের ভিন্ন ভিন্ন স্থানে থাকিয়াও একই কার্য্য করিতেছে। ইহাদের মধ্যে এক এক জন মোজার এক একটি অংশ প্রস্তুত করিয়া থাকে। কেহ বা মোজার নিম্নভাগ, কেহ বা উহার উপরিভাগ, কেহ বা উল্লিখিত দুই ভাগকে একত্র করিয়া সেলাই, আবার কেহ বা প্রস্তুত মোজাকে ধুইয়া ইস্ত্রি করিয়া ‘ররালারের’ মধ্য দিয়া বাহির করে।
চির“নী বোতাম ইত্যাদিও এইরূপভাবে প্রস্তুত করিতে দেখা যায়। একজন শৃঙ্গ, কাষ্ঠ কিংবা ‘সেলুলয়েড’ হইতে চির“নী কাটিয়া উহার দাঁত কাটিবার জন্য আর এক ব্যক্তির নিকট দেয়, সে দাঁত কাটিবার, পর উহা পরিষ্কার করিয়া পালিশ করিবার জন্য আর একজনের নিকট পাঠাইয়া দেয়। এইরূপে সামান্য একখানি চির“নীও কত হাত ঘুরিবার পরে সুন্দররূপে প্রস্তুত হইয়া থাকে। যাঁহারা কেবল ২/১টী গৃহশিল্প শিক্ষা করিতে চাহেন, তাঁহারা এক বৎসরকাল জাপানে থাকিলেই যথেষ্ট শিক্ষা করিতে পারিবেন। ভারতের বর্ত্তমান শোচনীয় অবস্থায় এইরূপ গৃহ শিল্পের অধিক প্রচলন হওয়া একান্ত বাঞ্ছনীয়।
সমস্ত সভ্য দেশেই স্ত্রী এবং পুর“ষ শ্রমজীবীর সংখ্যা প্রায় সমান। গৃহ শিল্পের অধিকতর প্রচলন করিয়া ভারতেও স্ত্রী-শ্রমজীবীর সংখ্যা বৃদ্ধি করিতে হইবে। ইহা যতদিন না হইতেছে ততদিন ভারতবাসীকে ‘হা অন্ন’ ‘হা অন্ন’ করিয়া দিন যাপন করিতে হইবে।
জাপানীরা সকল প্রকার জিনিস প্রস্তুত করিবার উপযোগী ছোট ছোট কল আবিষ্কার করিয়াছেন। ঐ সমস্ত কল আমাদের দেশে যাহাতে প্রচলিত হয় সেজন্য আমি জাপানের প্রসিদ্ধ কল প্রস্তুতকারকগণের সহিত বন্দোবস্ত করিয়া আসিয়াছি। তাঁহারা সকলেই আমাদের শিল্পের বর্ত্তমান শোচনীয় অবস্থার প্রতি সহানুভূতি প্রকাশ করিয়া অল্প লাভে আমাদিগকে কল (Hand Machine) দিবেন বলিয়া প্রতিশ্র“ত হইয়াছেন। ইহা আমাদের পক্ষে কম সৌভাগ্যের বিষয় নহে। কেহ জাপানী কল খরিদ করিবার প্রয়াসী হইলে আমি তাঁহাকে প্রয়োজন অনুসারে সাহায্য করিতে পারি। এই প্রসঙ্গে ইহাও বলা আবশ্যক যে জাপানী কলগুলি অতি সস্তা অথচ অধিককাল স্থায়ী। আমি উহা ব্যবহারে বেশ সন্তোষলাভ করায় জাপান হইতে আসিবার সময় অনেকগুলি কল নিজ ব্যবহার্থে আনিয়াছি।
যাঁহারা বিদেশে শিল্প শিক্ষান্তে দেশে ফিরিয়া বড় বড় কারখানা খুলিতে ইচ্ছা করেন তাঁহারা যেন তথায় দু তিন বৎসর কাল অবস্থান করেন। কোনও একটী জিনিস কিরূপে প্রস্তুত করিতে হয় কেবল তাহাই জানিলে শিল্প শিক্ষা হয় না। ফ্যাক্টরী চালাইবার অনেকগুলি গূঢ় তত্ত¡ জানা আবশ্যক। কি করিলে ব্যবসা লাভজনক হইবে এবং অধীনস্থ কর্ম্মচারী এবং শ্রমজীবীরা সন্তুষ্ট থাকিবে শিক্ষার্থীকে তাহাও শিক্ষা করিতে হইবে। বস্তুতঃ কোনও বস্তু প্রস্তুতকরণ অপেক্ষা কি করিলে ব্যবসা লাভজনক হয় তাহাই অধিকতর মনোযোগের সহিত শিক্ষা করা আবশ্যক।
উচ্চ বিজ্ঞান শিক্ষার্থে জাপান যাইতে হইলে শিক্ষার্থীগণকে এখানকার বিশ্ববিদ্যালয়ের ভাল বি. এ কিংবা এম. এ হইলে ভাল হয়। কারণ সেখানকার পাঠ্য অতি উচ্চ। আমাদের দেশে পাস বি. এ কোর্সে যাহা শিক্ষা দেওয়া হয়, জাপানের প্রবেশিকা বিদ্যালয়ের ছাত্রগণ তাহা শিক্ষা করিয়া থাকেন।
জাপানে স্কুল এবং কলেজের Session সেপ্টেম্বর মাসের প্রথম ভাগে আরম্ভ হয়। ঐ সময়ে প্রবেশার্থী ছাত্রগণকে একটী প্রাথমিক পরীক্ষা দিতে হয়। বিদেশীয় ছাত্রদিগকে (সাধারণতঃ চীন, কোরিয়া, ফিলিপাইন এবং ভারতের যুবকগণকে) জাপানী ভাষারও পরীক্ষা দিতে হয়। ভাষা-পরীক্ষা তত কঠিন নহে। বিদ্যালয়ের শিক্ষা সর্ব্বত্রই জাপানী ভাষায় দেওয়া হয় মাত্র।
এ স্থলে ইহাও বলা আবশ্যক যে, জাপানের স্কুল ও কলেজের পাঠ্য পাশ্চাত্য কোনও দেশের অপেক্ষা ন্যূন নহে। যে দেশের যাহা ভাল, জাপানীরা তাহা সমস্তই নিজেদের দেশে প্রবর্ত্তন করিতেছেন, শিক্ষা সম্বন্ধেও এই নিয়মের ব্যতিক্রম হয় নাই। সুতরাং ইংলন্ড, জর্ম্মেনী, ফ্রান্স কিংবা আমেরিকায় যাহা শিক্ষা দেওয়া হয়, জাপানে তাহার কোনটীরই অভাব নাই। বরং অনেক স্থলে বেশীই আছে।
কোন বিদেশীয় ভাষা শিক্ষা করিতে হইলে, সেই দেশে যাইয়া তথাকার অধিবাসীদিগের মধ্যে বাস করিলে যত শীঘ্র উহা শিক্ষা করা যায়, তত শীঘ্র আর কোনও প্রকারে হয় না। সুতরাং যাঁহারা উচ্চ বিজ্ঞান শিক্ষার্থে জাপানে যাইতে চাহেন, তাঁহারা সেসন আরম্ভ হইবার অন্ততঃ ছয় মাস পূর্ব্বে তথায় যাইয়া ভাষা শিক্ষা করিলে ভাল হয়।
জাপানের স্কুল কিংবা কলেজে নির্দ্দিষ্ট সংখ্যার অধিক একটী ছাত্রও লওয়া হয় না। প্রতি বৎসরই নির্দ্দিষ্ট সংখ্যার অনেক অধিক ছাত্র প্রবেশার্থী হইয়া থাকে, এই জন্যই কর্ত্তৃপক্ষগণ একটী প্রাথমিক পরীক্ষার ব্যবস্থা করিয়াছেন। এই পরীক্ষায় উত্তীর্ণ ছাত্র ব্যতীত অন্য কাহাকেও লওয়া হয় না। ঝবংংরড়হ আরম্ভ হইবার একমাস পূর্ব্ব হইতে আর ছাত্রদিগের আবেদনপত্র গৃহীত হয় না। এই সমস্ত কারণে বিদেশীয় ছাত্রগণকে অনেক পূর্ব্ব হইতেই জাপানে যাইয়া বিদ্যালয়ে প্রবেশের ব্যবস্থা করিতে হয়! দরখাস্ত দিয়া শুধু পরে বসিয়া থাকিলে প্রবেশাধিকার পাওয়া সুকঠিন।
স্কুল কিংবা কলেজে পাঠেচ্ছুক ছাত্রগণকে Certificate of Identification লইয়া যাইতে হইবে। শিল্পশিক্ষার্থীগণেরও অনেক সময়ে উহার প্রয়োজন হয়। ঐ Certificate লইয়া ব্রীটিশ রাজের প্রতিনিধির (British Embassy) নিকট যাইতে হয়। তিনি উহা দেখিয়া আবেদনকারীকে ব্রিটিশ প্রজা বলিয়া জাপান গবর্ণমেন্টের নিকট অনুরোধ পত্র দেন এবং তাহার পর শিক্ষা বিভাগের কর্ত্তৃপক্ষ এ দেশীয়দিগকে স্কুল কিম্বা কলেজে ভর্ত্তি করিয়া থাকেন। বিগত রুশ-জাপান যুদ্ধের পর ইংলন্ড এবং জাপান যে মিত্রতার সূত্রে আবদ্ধ হইয়াছেন, তাহার ফলে British Embassy-র অনুরোধে ভারতীয় ছাত্রদিগের জাপান উচ্চ শিক্ষার পথ কথঞ্চিৎ প্রশস্ত হইয়াছে। সাধারণতঃ জাপানের স্কুল কিংবা কলেজে বিদেশীয় যুবকদিগের ভর্ত্তি করা হয় না।
শিল্প শিক্ষার্থীগণ British Embassy -র অনুরোধপত্র ব্যতীতও অধিকাংশ কারখানায় প্রবেশ লাভ করিতে পারেন, কিন্তু এমন অনেক কারখানা আছে যেখানে প্রবেশ করিতে হইলে জাপান গবর্ণমেন্টের অনুরোধের প্রয়োজন হয়। এরূপ স্থলে জাপান গভর্ণমেন্টের নিকট ইৎরঃরংয ঊসনধংংু-র অনুরোধ পত্র লওয়া প্রয়োজন।
জাপানে ভারতীয় ছাত্র ঠিক কত খরচে থাকিতে পারেন, তাহা বলা সুকঠিন। কারণ খরচের অল্পাধিক্য তাঁহাদের শিক্ষণীয় বিষয়ের উপর অধিকাংশ স্থলে নির্ভর করে। বাসস্থান কিংবা আহারের জন্য বড় বেশী লাগে না। ৩০/৩২ টাকা হইলেই যথেষ্ট; কিন্তু শিক্ষার্থীগণের ইহা ব্যতীত আরও অনেক অপরিহার্য্য খরচ প্রতি মাসেই আছে। যথা, স্কুল কিম্বা কলেজের ফি, পুস্তকের মূল্য, বাটীতে পাঠের জন্য একটী Laboratory, দেশাচার অনুসারে পরিচিত ব্যক্তিদিগকে উপঢৌকনাদি (Presents), আগন্তুকদিগের অভ্যর্থনার জন্য জল খাবার এবং চা’র বন্দোবস্ত ইত্যাদি। এতদ্ব্যতীত ধোপা, নাপিত, দরজি ইত্যাদির খরচও আছে।
জাপানে অবস্থিতি কালে কি প্রকারে চলিলে স্বচ্ছন্দে অথচ কম খরচে থাকা যায়, তাহা নির্দ্ধারণ করিবার জন্য আমি তোকিয়ো, কিয়োতো, কোবে, এবং ওসাকাতে ভিন্ন ভিন্ন রূপে বাস করিয়া দেখিয়াছি। কোথাও ভারতীয় ছাত্রবৃন্দের সহিত একত্র মেস্ করিয়া, কোথাও জাপানী ছাত্রদের তাঁহাদের সহিত একত্র বোর্ডিংয়ে, কোথাও জাপানী ভদ্র পরিবারে, কোথাও বা কোনও গৃহস্থের বাড়ীর একটী ঘর মাত্র ভাড়া লইয়া, হোটেলে খাওয়ার বন্দোবস্ত করিয়া দেখিয়াছি। কয়েক মাসের জন্য একাকী বাসা করিয়াও দেখিয়াছি। কিন্তু দেখিলাম, যে কোনও প্রকারে থাকিতে হইলে অন্ততঃ ৫০ পঞ্চাশ টাকা মাসিক খরচ গড়পড়তা হয়। অবশ্য একাকী থাকিলে অধিক ব্যয় হয়।
 
সমাপ্ত
১. শ্রীযুক্ত রথীন্দ্রনাথ ঠাকুর, ২. শ্রীযুক্ত সন্তোষকুমার মজুমদার, ৩. শ্রীযুক্ত সতীশ চন্দ্র বসু, বি, এ, ৪. শ্রীযুক্ত সুরেন্দ্রমোহন বসু, ৫. শ্রীযুক্ত খগেন্দ্রনাথ দাস, ৬. শ্রীযুক্ত রাইমোহন দত্ত, ৭. শ্রীযুক্ত অম্বিকাচরণ ঘোষ, ৮. শ্রীযুক্ত মহিমচন্দ্র সেন, ৯. শ্রীযুক্ত অবনীনাথ মিত্র, ১০. শ্রীযুক্ত নগেন্দ্রনাথ মজুমদার, ১১. শ্রীযুক্ত জ্যোতিষচন্দ্র দাস গুপ্ত, ১২. শ্রীযুক্ত প্রবোধচন্দ্র বসু, ১৩. শ্রীযুক্ত মোহিনীমোহন চক্রবর্ত্তী, ১৪. শ্রীযুক্ত দীনেশচন্দ্র মজুমদার, ১৫. শ্রীযুক্ত মন্মথনাথ ঘোষ, ১৬. শ্রীযুক্ত বি, ডি, পাণ্ডে
২. B.I.N. কোং শিল্প ও বিজ্ঞান সমিতির ছাত্রদিগকে অর্দ্ধ মূল্যে টিকিট দিয়া থাকেন। দুঃখের বিষয় এই যে প্রতি বৎসর উক্ত কোম্পানির একখানি মাল জাহাজ ব্যতীত আর কোনও জাহাজ জাপানে যায় না।
৩. জলপ্রপাতটী Botanical garden (উদ্ভিজ্য বাগান) এর মধ্যে অবস্থিত বলিয়া জলপ্রপাত বাগান বলা হইয়াছে।
৫. এই হংকং বন্দর এবং পূর্ব্বোল্লিখিত বন্দরগুলি সমস্তই বৃটিশ শাসনাধীন।
৬. জাপানীরা ‘ট’ ও ‘ল’ উচ্চারণ করিতে পারেন না। সুতরাং তাঁহারা টোকিয়ো না বলিয়া তোকিয়ো বলিয়া থাকেন।
৭. ১৯০৪-১৯০৫ সালে জাপানের সাথে যুদ্ধে রাশিয়ার ব্যর্থতার ইঙ্গিত – সম্পাদক
৮. বুদ্ধদেবের মাতা মায়াদেবীর স্মৃতি রক্ষণার্থে উক্ত পর্ব্বতকে মায়াছান্ নামে অভিহিত করা হইয়াছে।
৯. জাপানীরা তৈল এত ঘৃণা করেন যে উহা দ্বারা ব্যঞ্জনাদি রন্ধন কিংবা গাত্রে মর্দ্দন করা দূরে থাকুক উহা হাতে লাগিলে অমনি সাবান দিয়া হাত ধুইয়া ফেলেন। আমাদের বাসাস্থ পরিচারিকাগণ তৈল দ্বারা রাঁধিবার সময় নাক বাঁধিয়া অতি অনিচ্ছায় একটু তরকারী পাক করিয়া দিত। জাপানীরা বলেন যে তৈল ভক্ষণ করিলে নানা প্রকার ব্যারাম হয় এবং পরমায়ূ কমিয়া যায়, আর উহা শরীরে মর্দ্দন করিলে নাকি রং কাল হয়।
১১. এই এতাজাতি আমাদের দেশের মুচি ও মুদ্দাফারাশের ন্যায় সমস্ত ঘৃণিত কার্য্যই করে বলিয়াই সাধারণ জাপানীরা ইহাদের সহিত বিবাহদি কোনও আদান প্রদান করেন না।
১২. বর্ত্তমান মিকাদো (সম্রাট) সিংহাসন আরোহণ করিবার পূর্ব্ব পর্য্যন্ত জাপানীরাও মস্তকে চীনাম্যানদের ন্যায় লম্বা লম্বা চুল রাখিতেন।





WORDCOUNT-451

অ্যাঙ্গোলা
 
পুরোনাম : রিপাবলিক অব অ্যাঙ্গোলা
রাজধানী : লুয়ান্ডা
রাষ্ট্রভাষা : পর্তুগিজ
সরকার : প্রজাতন্ত্র রাষ্ট্রপতি
স্বাধীনতা : পর্তুগাল থেকে ১১ নভেম্বর, ১৯৭৫ সালে
মুদ্রা : কুয়াঞ্জা
আয়তন : ১২,৪৬,৭০০ বর্গকিলোমিটার
জনসংখ্যা : ১ কোটি ৮৪
লাখ ৯৮ হাজার
মাথাপিছু গড় আয় : ৫,৭৪৮ ডলার
আফ্রিকান দেশগুলোর অন্যতম ধনী রাষ্ট্র অ্যাঙ্গোলা দক্ষিণ-পশ্চিম আফ্রিকার আটলান্টিক মহাসাগরের তীরে অবস্থিত। দেশটি দক্ষিণে নামিবিয়া, উত্তরে কঙ্গো, পূর্বে জাম্বিয়া এবং পশ্চিমে আটলান্টিক মহাসাগর দ্বারা বেষ্টিত। ১৯৭৫ সাল পর্যন্ত এটি পর্তুগালের উপনিবেশ ছিল। আগে দেশটি পর্তুগিজ পশ্চিম আফ্রিকা নামে পরিচিত ছিল। পর্তুগিজদের বিরুদ্ধে প্রায় ১৫ বছর যুদ্ধের পর দেশটি স্বাধীনতা লাভ করে। অ্যাঙ্গোলার রাজধানী লুয়ান্ডা। এটি দেশটির বৃহত্তম শহর। দেশটি জাতিসংঘ এবং আফ্রিকান ইউনিয়নের সদস্য দেশ।
অ্যাঙ্গোলা নামটি পর্তুগিজ কলোনি ‘রিনো ডি অ্যাঙ্গোলা’ থেকে এসেছে। উরধং ফব ঘড়াধরং-এর ১৫৭১ চার্টার অনুসারে পর্তুগিজ রাজা ‘এনডোঙ্গো’ থেকে ‘এনগোলা’র উৎপত্তি। পর্তুগিজ ঔপনিবেশিক আমলে এটি ‘অ্যাঙ্গোলি’ নামে পরিচিত পায়। নাইজারের পরে বিশ্বের ২৩তম বৃহত্তম দেশ এটি। দেশটির গড় তাপমাত্রা শীত মওসুমে ১৬ এবং গ্রীষ্মকালে ২১ ডিগ্রি সেলসিয়াস। দেশটিতে বছরে দুটি মওসুম দেখা যায়। মে থেকে অক্টোবর পর্যন্ত শুষ্ক মওসুম এবং নভেম্বর থেকে এপ্রিল পর্যন্ত গরম-বৃষ্টির মওসুম। প্রশাসনিক সুবিধার জন্য দেশটি ১৮টি প্রদেশ এবং ১৬৩টি পৌরসভায় বিভক্ত। অ্যাঙ্গোলা আফ্রিকার অন্য দেশের তুলনায় অনেক ধনী। দেশটিতে পেট্রোলিয়াম, জলবিদ্যুৎ নির্মাণ, উর্বর ক্ষেতখামার, হীরা ও অন্য খনিজ সম্পদ বিদ্যমান। অ্যাঙ্গোলার রাষ্ট্রভাষা পর্তুগিজ হলেও বিভিন্ন জাতির স্থানীয় ভাষা ব্যবহার করা হয়। এর মধ্যে উল্লেখযোগ্য হচ্ছে ‘উমবুন্ডু’, ‘কিমবুন্ডু’ এবং ‘কিকোংগো’। দেশটির বেশিরভাগ মানুষ খ্রিস্টান। এ ছাড়া রোমান ক্যাথলিক, প্রোটেস্ট্যান্ট এবং মুসলমানও রয়েছে।
দেশটি ৪০০ বছর ধরে পর্তুগালের উপনিবেশ ছিল এবং ৫০ বছর পর্তুগাল শাসন করেছে। এ জন্য দেশটির  সংস্কৃতিতে পর্তুগিজের প্রভাব আছে। অবশ্য অ্যাঙ্গোলার নিজ¯^ সংস্কৃতি এবং ঐতিহ্যও আছে। পুরো দেশে সংস্কৃতিতে একটা মিশ্রভাব লক্ষণীয়।
 
বাটারফ্লাই টি
প্রজাপতির মাইগ্রেশন এলাকা : ৩০০০ মাইল (৪৮০০ কিলোমিটার)
প্রজাপতির সংখ্যা : ৬৫ কোটি
বছরে একবার সেন্ট্রাল মেক্সিকোর পাহাড়ের পাইন বৃক্ষগুলো অপূর্ব কমলা-কালো পোশাকে আবিভর্‚ত হয়। আসল ব্যাপারটি হলো, এ সময় লাখ লাখ শীত পরবর্তী রানী প্রজাপতি পাইন কাণ্ডে আশ্রয় নেয়। এসব প্রজাপতির পাখার কমলা আর কালোর অদ্ভুত মিশেল দেখে অ্যাজটেকরা বিশ্বাস করত, এরা বীরযোদ্ধার অবতার, যারা তখন জাঁকাল পোশাকে যুদ্ধ করত। এসব প্রজাপতির জীবনচক্র বেশ অদ্ভুত এবং বিস্ময়কর। কারণ কীট জগতের আর কোনো প্রাণী মাইগ্রেটরি বা পরিরানীয় আচরণ দেখায় না। তাপমাত্রা ভালো হওয়ার সঙ্গে সঙ্গে পরিপূর্ণ রানী প্রজাপতি উত্তরের দিকে উড়ে যেতে থাকে। গ্রীষ্মের শেষে তাপমাত্রা কমে যায় এবং দিনের আলো পরিপূর্ণ প্রজাপতির আচরণে পরিবর্তন আনে। এর ফলে তারা আবারো দক্ষিণে ফিরে যেতে শুরু করে। পেটে জমাকৃত চর্বি খরচ করে প্রজাপতিগুলো মেক্সিকোতে ৩০০০ মাইল পাড়ি দেয়। বিজ্ঞানীরা এখনো নিশ্চিত নন, কত সংখ্যক প্রজাপতি মাইগ্রেট করে। তবে শীতপরবর্তী এসব রানী প্রজাপতি দেখতে পাওয়া খুব সহজ বিষয় নয়। কিন্তু প্রতিবছর ১০ হাজার পর্যটক, যাদের অধিকাংশ মেক্সিকান পরিবার ও স্কুলের ছাত্রছাত্রী, বছরের যে তিন মাস প্রজাপতিরা এখানে আবাস গাড়ে, সেই সময়টুকুতে আংগাঙ্গুয়োর এল রোজারিও আশ্রমে ভ্রমণ করতে যায় এই আশ্চর্য দৃশ্য দেখার জন্য।





WORDCOUNT-419

১৩ জানুয়ারি শেষ হলো ২০১২ ইন্টারন্যাশনাল কনজ্যুমার ইলেক্ট্রনিক্স শো (সিইএস) শীর্ষক বিশ্বের অন্যতম বড় ও ঐতিহ্যবাহী  তথ্যপ্রযুক্তি মেলা। এবারো যুক্তরাষ্ট্রের লাস ভেগাস কনভেনশন সেন্টারে ৪ দিনব্যাপী মেলা আয়োজন করা হয়েছিল। কনজ্যুমার ইলেক্ট্রনিক্স অ্যাসোসিয়েশন ১৯৬৭ সাল থেকে এই মহাপ্রদর্শনীর আয়োজন করে আসছে। বিশ্বের শীর্ষস্থানীয় সব প্রতিষ্ঠান এতে অংশ নেয়। তথ্যপ্রযুক্তি সংক্রান্ত নেতৃস্থানীয় কোম্পানিগুলো নিজেদের সবচেয়ে নতুন ইলেক্ট্রনিক্স পণ্যটিকে বিশ্ববাসীর কাছে তুলে ধরতে এই প্লাটফর্মটি কাজে লাগায়। এবারো তার ব্যতিক্রম হয়নি।
সিইএস-এর অন্যতম বড় বৈশিষ্ট্য হলোÑ আয়োজকরা মেলা শেষে প্রদর্শিত পণ্যগুলো থেকে সেরা পণ্যগুলোর নাম ঘোষণা করে। এ কারণে এটি শুধু একটি মেলা নয়, একটি হাড্ডাহাড্ডি প্রতিযোগিতাও। এখানেই নির্ধারিত হয়ে যায় কোন পণ্যটি তথ্যপ্রযুক্তির বাজারে রাজত্ব করতে যাচ্ছে।
 
সেরা সেলফোন
সেরা সেলফোন হিসেবে সিইএস ২০১২ অ্যাওয়ার্ড পেয়েছে ফিনল্যান্ডভিত্তিক নোকিয়া কোম্পানির লুমিয়া ৯০০। এই ফোনে অপারেটিং সিস্টেম হিসেবে ব্যবহার করা হয়েছে উইন্ডোস ফোন ৭। এতে আরো রয়েছে ৪.৩ ইঞ্চি স্ক্রিন, ৮ মেগাপিক্সেল ক্যামেরা, ১৪.৫ গিগাবাইট ইন্টারনাল মেমোরি, ১ দশমিক ৪ গিগাহার্টজ প্রসেসর ইত্যাদি।
 
সেরা কম্পিউটার
সেরা কম্পিউটার হিসেবে পুরস্কার পেয়েছে যুক্তরাষ্ট্রভিত্তিক এইচপির এনভি ১৪ স্পেক্টার। মাইক্রোসফ্ট উইন্ডোস অপারেটিং সিস্টেমে পরিচালিত এই আল্ট্রাবুকটি (নতুন ধরনের ল্যাপটপ) আগের সংস্করণগুলোর চেয়ে হালকা (প্রায় ৪ পাউন্ড)। এর রয়েছে ১৪ ইঞ্চির এইচডি মনিটর, টানা ৯ ঘণ্টা ব্যাকআপ দেয় এমন ব্যাটারি, ওয়্যারলেস অডিও ইত্যাদি। এনএফসি (নিয়ার ফিল্ড কমিউনিকেশন) সাপোর্ট করে।
 
সেরা টিভি
দক্ষিণ কোরীয় কোম্পানি এলজির ৫৫ ইঞ্চির ওলেড (ওএলইডি) টিভি অর্জন করেছে সেরা টেলিভিশনের খেতাব। এই থ্রিডি টিভির ওজন সাড়ে ৭ কেজি এবং ৪ মিলিমিটার পাতলা। এতে আছে বিল্ট-ইন ওয়াই-ফাই, আইপ্লেয়ার, দারুণ দারুণ টিভি অ্যাপ আরো কত কী। এই স্মার্ট টিভিতে ভয়েস রিকগনিশন প্রযুক্তিও রয়েছে।
 
সেরা ট্যাবলেট
সেরা ট্যাবলেট কম্পিউটারের মুকুট উঠেছে তাইওয়ানভিত্তিক আসুস-এর আসুস মেমো ৩৭০টি-এর মাথায়। ৭ ইঞ্চির এলসিডি স্ক্রিন, অত্যাধুনিক অ্যান্ডরয়েড অপারেটিং সিস্টেম, ৮ মেগাপিক্সেল ক্যামেরা, টেগরা ৩ কোয়াড প্রসেসর ইত্যাদি বৈশিষ্ট্য ট্যাবলেটটিকে করেছে আকর্ষণীয়।
 
সেরা ক্যামেরা
জাপানি বহুজাতিক কোম্পানি ফুজিফিল্মের ফুজিফিল্ম এক্স-প্রো ১-এর ভাগ্যে জুটেছে সেরা ক্যামেরার স্বীকৃতি। এই ডিজিটাল মিরর-লেস ইন্টারচেঞ্জেবল লেন্স (লেন্স বদলানো যায়) ক্যামেরাটি অন্যান্য ডিজিটাল এসএলআর ক্যামেরার চেয়ে ছোট। এতে আছে ৩ ইঞ্চির এলসিডি ডিসপ্লে। এটি দিয়ে ১৬ মেগাপিক্সেল ছবি তো তোলা যাবেই, পাশাপাশি এইচডি ভিডিও নেয়া যাবে।
 
সেরা সফ্টওয়্যার
মাইক্রোসফ্ট উইন্ডোস-এর জন্য তৈরি করা যুক্তরাষ্ট্রভিত্তিক কোম্পানি ব্লুস্ট্যাক্সের অ্যাপলিকেশনটি হয়েছে সেরা সফ্টওয়্যার। এটি উইন্ডোস ৮-এ ব্যবহার করা হবে। উইন্ডোস পরিচালিত কম্পিউটারে গুগল অ্যান্ডরয়েড-এর অ্যাপগুলোর সেবা ও মজা পেতে এই অ্যাপটির প্রয়োজন হবে। আর সেরা উদীয়মান টেক পণ্য হিসেবে স্বীকৃতি পেল নিউইয়র্কভিত্তিক মেকারবট ইন্ডাস্ট্রিজের মেকারবট রেপ্লিকেটর নামের অভিনব ও বিস্ময়কর প্রিন্টার। এই থ্রিডি প্রিন্টার অন্য সব প্রিন্টারের চেয়ে ভিন্ন। এর মাধ্যমে যে কোনো কিছু তৈরি করা সম্ভব। আপনি নির্দেশ দিলেন রবীন্দ্রনাথের আবক্ষ মূর্তি বানিয়ে দিতে, এটি সত্যি সত্যিই আপনাকে একটি আবক্ষ মূর্তি বানিয়ে দেবে। বলা যায় এটি একটি রোবটিক ভাস্কর।





WORDCOUNT-581

গাইবান্ধা জেলার গোবিন্দগঞ্জ উপজেলার বিখ্যাত প্রতœস্থল বোগদহ-সাহেবগঞ্জকে পেছনে ফেলে এগিয়ে চলেছি দক্ষিণের পথে। পথের দুধারে উঁচু উঁচু পাড়ের কত যে দিঘি! বুলডোজার দিয়ে গুপ্ত কিংবা গুপ্তপূর্বাকালের বিশাল এক মহানগরীকে মাটির সঙ্গে মিশিয়ে দিয়ে মহিমাগঞ্জ চিনিকলের জন্য আখের খামার বানানো হয়েছে সেই পঞ্চাশের দশকে। সরকারি নির্দেশে সেই ধ্বংসযজ্ঞে অংশ নেয়া একজন প্রবীণ প্রকৌশলীর সঙ্গে কথা বলে জেনেছিলাম সেখানকার নগর পরিকল্পনার কথা। বড় বড় সব পাকা সড়ক ছিল, পথের দুধারে ইমারত-অট্টালিকার ধ্বংসাবশেষ ধারণকারী ঢিবি ছিল। সড়কের পাশ দিয়ে ছিল পোড়ামাটির তৈরি ভ‚গর্ভস্থ নর্দমা। উপমহাদেশে সিন্ধু সভ্যতা ছাড়া অমন ভূমি পরিকল্পনা ও জল নিষ্কাশন ব্যবস্থাসমৃদ্ধ প্রাচীন শহর আর পাওয়া যায়নি। অথচ অবোধ আমরা অবলীলায় তা ধ্বংস করেছি। সামান্য লাভের লোভে নিজের পায়ে কুড়াল মেরে বড় ক্ষতি করতে একটুও দ্বিধাবোধ করিনি। নিজেদের অতীত গৌরবের নিদর্শন নিজেরাই  নষ্ট করেছি। এসব ভাবতে ভাবতে সিণ্ডাজুড়ি গ্রামে এসে ঢুকলাম। দক্ষিণের পথ ধরে এগোতে এগোতে পশ্চিম দিকে নজর পড়তেই থমকে দাঁড়ালাম। পথের প্রায় ১৫০ মিটার পশ্চিমে মাঠের মাঝখানে কাছিমের পিঠের মতো উঁচু হয়ে আছে একটি ঢিবি। অমন দৃশ্য দেখেও পথে  তো দাঁড়িয়ে থাকা চলে না। তাই সঙ্গী উত্তম কুমারকে নিয়ে নেমে গেলাম ফসলের ক্ষেতে। এগোতে লাগলাম আল ধরে।
ঢিবিটির পাশের ক্ষেতে কাজ করছিলেন এক চাষি। উৎসাহী আগন্তুক এগিয়ে এলেন। তার কাছে জানা গেল, এই ঢিবির নাম কালীর থান। ঢিবিটির পূর্বপ্রান্তে নাকি কালী পুজো হতো। সেসব এখন আর হয় না। জায়গাটার মাটি কেটে উচ্চতা অনেক কমিয়ে ফেলা হয়েছে। চাষি বললেন, এখানে নাকি মূর্তি ছিল। কথাটা শুনে প্রায় লাফিয়ে উঠলাম। কারণ পুরনো কালের বহু পাথরের মূর্তি এসব এলাকায় অনেক পাওয়া গেছে। তেমন মূর্তি সত্যি এখানে থেকে থাকলে স্থানটির প্রাচীনতা ও গুরুত্ব সম্পর্কে অনেক স্পষ্ট উপসংহারে আসা যায়। অবশ্য নিজ চোখে না দেখে যেহেতু কিছুতেই বলা যায় না, মূর্তিটা কেমন ছিল। তাই এ সম্পর্কে কোনো সিদ্ধান্তেই আসা গেল না।
পূর্বদিক থেকে ঢাল বেয়ে উঠে গেলাম বর্তমান ঢিবির কেন্দ্রীয় অংশে। এ স্থানটির উচ্চতা আশপাশের জমি থেকে কমপক্ষে ১০ ফুট বেশি। জানা গেল, ঢিবির আয়তন আগে অনেক বেশি ছিল। উচ্চতাও ছিল অনেক। এখন সবই কমেছে। ঢিবির বর্তমান আয়তন ১৪ শতাংশ বলে জানলাম। সে বিবেচনায় এটি বেশ ছোট ঢিবি। পুরো ঢিবিতে লাগানো হয়েছে কৃষি-পরিবেশের জন্য ক্ষতিকর গাছ ইউক্যালিপটাস। তাই এই ঢিবিতে আশাবাদী হওয়ার মতো কিছু না পেয়ে বেশ চিন্তায় পড়ে গেলাম। এমন সময় ঢিবির ভেতর পিঠ উঁচিয়ে রাখা একটা চ্যাপ্টা ইটের দেখা পেলাম। ভালো করে লক্ষ্য করতেই দেখা পেলাম মৃৎপাত্রের ভাঙা অংশ ও ভাঙা ইটের টুকরো। আরো লক্ষ্য করলাম, ঢিবিজুড়ে ছড়িয়ে আছে মিহিদানার মতো ইটের গুঁড়ো। দিনাজপুরের ঘোড়াঘাট উপজেলার ছয়ঘাটি, এই গোবিন্দগঞ্জ উপজেলার বোগদহ-সাহেবগঞ্জ আর সিরাজগঞ্জের রায়গঞ্জ উপজেলার নিমগাছির প্রাচীন কীর্তিসমৃদ্ধ এলাকায় এমন ইটের দানা দেখেছি। বহুকালের ব্যবধানে ইট ভেঙে খণ্ড-বিখণ্ড হতে হতে এমন ছোট টুকরোয় এসে দাঁড়িয়েছে। বোঝা যাচ্ছে, ঢিবিটি বহু প্রাচীন ইমারতের ধ্বংসাবশেষকে ধারণ করে রেখেছে। অবশ্য বোগদহের এত কাছে এমন ঢিবির অস্তিত্ব থাকাটা স্বাভাবিক। এমনও হতে পারে, এই ইমারতের সময়কাল বোগদহের বিলুপ্ত নগরীর কাছাকাছি সময়ের। এখানে থেকে ৫ কিলোমিটার উত্তরে বোগদহের একমাত্র টিকে থাকা ও খুবই ক্ষতিগ্রস্ত ঢিবি ‘মোড় ঢিবি’ অবস্থিত। উপজেলা শহর গোবিন্দগঞ্জ এখান থেকে  সাত কিলোমিটার পূর্বদিকে, জেলা শহর গাইবান্ধা এখান থেকে ৫০ কিলোমিটার উত্তর-পূর্বদিকে জায়গাটা সাপমারা ইউনিয়নের অন্তর্গত এবং এখান থেকে ১০ কিলোমিটার উত্তর-পশ্চিমে অবস্থিত     সাপমারা। কালীর থানের দক্ষিণ-পূর্বদিকে জঙ্গলাকীর্ণ একটা ঢিবি দেখে এগিয়ে গেলাম। দেখলাম, ঢিবিতে কবর দেওয়া হচ্ছে এখন। তবে এটি যে প্রাচীনকীর্তি ধারণকারী ঢিবি, তার প্রমাণও মিলল। এখানে এখনো বিস্তর চ্যাপ্টা ইট এবং খোলামকুচি মেলে। এই কবরস্থান ঢিবির দক্ষিণ-পশ্চিম ও উত্তর-পশ্চিমে একটা করে বড় ঢিবির দেখা পেলাম। দুটো ঢিবিই ভীষণভাবে ক্ষতিগ্রস্ত এবং পরস্পর সংলগ্ন এ ঢিবিগুলোয় লিচুর বাগান করা হয়েছে। তারপরও মাটির ভেতর থেকে মাথা উঁচিয়ে রেখেছে অগণন খোলামকুচি আর ইট। জানলাম সব ঢিবিই এখন ব্যক্তিমালিকানায় থাকার ফলে ঢিবি ধ্বংসের কাজটা খুব দুর্বিনীতভাবে ও প্রকাশ্যে চলছে। যেন আমার ছেলেকে আমি মারব, বাধা দেবে কে? দুঃখে ভরে গেল মনটা।





WORCOUNT-975

টেলিভিশন ভুবনে বিটিভির একচ্ছত্র রাজত্ব ছিল আশির দশকের মাঝামাঝি পর্যন্ত। তখন ঘরোয়া বিনোদনের একমাত্র অবলম্বন ছিল বাংলাদেশ টেলিভিশনের তথা বিটিভির। নব্বই দশকের মাঝামাঝি পর্যন্ত আর কোনো টিভি চ্যানেল হয়নি। দেশে কম্পিউটার এসেছিল, কিন্তু তখনো প্রচলন ঘটেনি এমপি থ্রি, আইপড, আইফোন, আই টাচ, আই প্যাড, হোম থিয়েটার এসব কিছুর। কাজেই বিটিভিই ছিল সবার ভালবাসার জিনিস। টেলিভিশনের যে কোনো অনুষ্ঠান তা নাটক, গান, নাচ বা সংবাদ যা-ই হোক না কেন, তাতে অংশ নিতে বা দেখতে সবার গভীর আগ্রহ ছিল। শুধু সাধারণ মানুষ নয়, শিক্ষিত মানুষ, বুদ্ধিজীবী, এমনকি রাষ্ট্রপ্রধান, মন্ত্রীসহ সংসদের জনপ্রতিনিধিদের দৃষ্টি নিবদ্ধ ছিল বিটিভিতে। ১৯৮১ সালে রঙিন টেলিভিশন চালু হওয়ার পর আর তালিবাবাদ ও বেতবুনিয়া ভ‚উপগ্রহ কেন্দ্র হওয়ার পর যখন আমরা বহির্বিশ্বের সচিত্র সংবাদ পেতে শুরু করলাম, তখন বিটিভির জনপ্রিয়তা তুঙ্গে উঠেছিল।
প্রতিবেশী দেশ ভারতসহ অন্য দেশেও আমাদের অনুষ্ঠান ও সংবাদ অত্যন্ত জনপ্রিয় ছিল। অনুষ্ঠানে আগমন ঘটেছিল দেশের বরেণ্য সাহিত্যিকদের। তাদের গল্প-উপন্যাস অবলম্বনে লেখা নাটক প্রচারিত হতে লাগল। মানসম্পন্ন নাচ, গান, ম্যাগাজিন অনুষ্ঠান প্রচারিত হতো। সংবাদে ইউরোভিশনের বরাত দিয়ে পেতাম সারা বিশ্বের খবর। প্রিন্সেস ডায়ানার বিয়ে, এলিজাবেথ টেলরের বর্ণাঢ্যময় জীবনের দ্বাদশ বা ত্রয়োদশ বিয়ে, গাড়িচালনা প্রতিযোগিতা, উইম্বলডন টেনিস প্রতিযোগিতা এমনি আরো কত অনুষ্ঠান কখনো সরাসরি (LIVE) কখনো ধারণ করা অনুষ্ঠান মানুষ বিটিভিতে দেখতে পেত। মধ্যপ্রাচ্যে আজ কী হচ্ছে, কোথায় অগ্ন্যুৎপাত ঘটল, ভুমিকম্প হলো বা উড়োজাহাজ দুর্ঘটনায় হতাহত হলো মানুষ পৃথিবীর প্রায় সব প্রান্তের খবর যেদিন ঘটেছে, সেদিনই বিটিভিতে দেখা যেত। এমতাবস্থায় বিটিভি জনগণের ঘরে বসা বিনোদনের চ‚ড়ান্ত অবলম্বন হয়ে রইল। মনে আছে, মানুষ তখন বিটিভির সংবাদ বা প্রিয় অনুষ্ঠান দেখবে বলে সে অনুযায়ী পারিবারিক অনুষ্ঠানাদির দিনক্ষণ ধার্য করত। এ রকম টেলিভিশনে যেমন কাজ করা, তেমনি অংশ নেয়া ছিল রীতিমতো ভাগ্যের ব্যাপার।
আমি তখন বিটিভিতে নতুন জয়েন করেছি। সপ্তাহে দুই-তিন দিন ডেস্কে কাজ করি, নিউজ এডিট বা ড্রাফট করি অথবা মাঝেমাঝে রিপোর্টিংয়ে যাই। বাকি কটা দিন প্যানেল প্রযোজক হিসেবে নিউজ প্রযোজনা করি। প্যানেল প্রযোজকের দায়িত্ব হলো, বসের নির্দেশিত ছবি এডিট করে বুলেটিনের ক্রম অনুসারে ছবিগুলো সাজানো আর স্টুডিওতে গিয়ে প্যানেল প্রযোজনা করা। প্যানেল প্রযোজকের নির্দেশে ভিডিও এডিটর ছবি এডিট করতেন। ইউরোভিশন ও এশিয়াভিশনের মাধ্যমে যে ছবিগুলো আসত তা-ও এডিট করে ছোট (১/২ মিনিট) করতে হতো।
সালটা মনে নেই। তখন সংসদ চলছে। বিকালে সংসদ বসলে সন্ধ্যা ৭টা কি সাড়ে ৭টা নাগাদ সংবাদের ক্যাসেট পৌঁছে যেত বিটিভিতে। ক্যাসেটে ধারণ করা সংবাদের ছবিও প্যানেল প্রযোজকদের এডিট করতে হতো। প্রায়ই ক্যামেরাম্যান সংসদ থেকে এডিটিং রুমে ফোন করতেন দায়িত্বপ্রাপ্ত প্যানেল প্রযোজককে।
: আপাÑ চারজন বক্তার পর এক সংসদ সদস্যের শট (ছবি) আছে। ওটা কিন্তু অবশ্যই দেবেন।
: দেবÑ কিছু না বুঝেই উত্তর দিতাম।
কোনোদিন বলত : নজন বক্তার পর একজন বক্তা আছে। অমুক রঙের শার্ট পরা। তার শটটা যেন যায়, দেখবেন। কোনো প্রশ্ন না করে খুঁজে খুঁজে বক্তা গুনে নজন বক্তার পরের বক্তার শটটি অবশ্যই রাখতাম। ভাবতাম, ক্যামেরাম্যান বলেছে, নিশ্চয়ই ওপরের নির্দেশনা আছে। তবে মাঝেমাঝে বক্তা গুনতে বা সঠিক বক্তা চিনে নিতে ভুল হয়ে যেত। একদিন এক ক্যামেরাম্যান ফোন করে বললেন, আপা, বক্তা চিনতে আপনার অসুবিধা হবে না। নির্দিষ্ট বক্তার আগে ক্যামেরায় আমার দুআঙুলের ভি (V) চিহ্নের ছবি আছে। বুঝলাম, বক্তাকে সঠিকভাবে চিনে নেয়ার জন্য ক্যামেরাম্যান তার সহকারীকে দিয়ে দুআঙুলের ভি চিহ্নের ছবি নিয়েছে। আমার মনে প্রশ্ন দানা বাঁধতে থাকে। একদিন এক ক্যামেরাম্যানকে ডেকে জিজ্ঞেস করতে সে রহস্য উদ্ঘাটন করল। বলল, আপা কী করব? সংসদে ঢুকতেই কিছু সংসদ সদস্য পকেটে টাকা গুঁজে দেন। পাঁচশ টাকা। বলেন, আমার ছবিটা যেন পর্দায় ঠিকমতো আসে।
ক্যামেরাম্যান বলে, জানেন আপা, মাঝেমাঝে আমি যদি সংসদের ভেতরে না-ও থাকি তবু তারা চিরকুট পাঠিয়ে দেন। সঙ্গে টাকা। আমার ছবিটা যেন অবশ্যই অনএয়ারে যায়। কী করি, বলেন আপা? টাকার মায়া তো আছেই। তাছাড়া ওনারা গণ্যমান্য ব্যক্তি। কী করি! ক্যামেরাম্যানের কথা শুনে আমি লা জওয়াব!
অন্য কোনো দেশে বা আমাদের প্রতিবেশী দেশে এমনটা হয় কি না আমার জানা নেই। কিন্তু আমাদের দেশে এমনটা ঘটেছে। এখন ঘটে কি না তা বলতে পারবেন এখানকার টিভি সংশ্লিষ্ট কর্মকর্তারা।
সে সময়ে এবং সম্ভবত এখনো টেলিভিশনে অংশ নেয়ার জন্য সাধারণ মানুষেরও গভীর আগ্রহ রয়েছে। ছোট ছেলেমেয়েদের অভিভাবকরা নিজেরাই টেলিভিশনে প্রযোজকদের কাছে ধরনা দিতেন। কেউ কেউ টিফিন ক্যারিয়ারে করে পোলাও, কোরমা, বিরিয়ানি নিয়ে আসতেন। কেউ আনতেন শাড়ি, শার্ট, সিগারেট, এমনকি সোনার গয়না পর্যন্ত। বাড়ির গাছে ভালো আম ফলেছে বা জমিতে ভালো ধান হয়েছে বলে চাল, আম এসবও আসত প্রযোজকদের কাছে। কোনো কোনো প্রযোজক এসব নিতেন এবং দায়বদ্ধ হয়ে পড়তেন সেসব অভিভাবকের কাছে, তাদের সন্তানের পারফরম্যান্স মানসম্পন্ন না হলেও।
কোনো কোনো জনসংযোগ কর্মকর্তা বা পিআরও এ ব্যাপারে পিছিয়ে থাকতেন না। মন্ত্রীর যেনতেন কভারেজ টেলিভিশনের প্রধান বুলেটিনে প্রচারের জন্য তারা প্রযোজকদের জন্য এটা-ওটা নিয়ে আসতেন। কখনো প্রকাশ্যে, কখনো নেপথ্যে। একবার এক ক্যামেরাম্যান শুটিংয়ে গেছেন। ফেরার পথে তার হাতে একটি খাম ধরিয়ে দিয়ে পিআরও বললেন, এটা সিএনইকে দেবেন। যেন ওটা একটা চিঠি। ক্যামেরাম্যান ছিল খুব স্মার্ট। বিটিভিতে এসে সে খুলে ফেলল খাম। দেখল সেখানে রয়েছে মাত্র দুশ টাকা। স্মার্ট ক্যামেরাম্যান টাকা ভাঙিয়ে তার সহকর্মীদের সঙ্গে চা-নাশতা খেয়ে ফেলল। পরে ওই সিনিয়র কর্মকর্তা তাকে বারবার জিজ্ঞেস করেছিলেন, পিআরও তার হাতে কোনো খাম দিয়েছে কি না। ক্যামেরাম্যান সোজা ‘না’ জবাব দিয়েছে। সিনিয়র কর্মকর্তা তাকে আর বিশদ জিজ্ঞেস করতে পারেননি। পরে ওই ক্যামেরাম্যানই কথাটা আমাকে বলেছিল। এতেই প্রমাণিত হয় সামান্য টাকা বা ভেটের বিনিময়ে কোনো কোনো কর্মকর্তা কীভাবে বিক্রীত হন আর আজেবাজে (Meritless) আইটেম ঢুকে পড়ে বিটিভির প্রধান বাংলা বা ইংরেজি সংবাদে।
এজন্যই আমার মনে হয় টেলিভিশনের কর্মকর্তাদের এই চাকরিতে প্রবেশের জন্য তাদের গুণাবলীর প্রথম Criteria বা শর্ত হওয়া উচিত ‘সততা’। এছাড়া তাদের থাকতে হবে পেশার প্রতি ভালবাসা, ব্যক্তিত্ব, নিজেকে নিয়ন্ত্রণের ক্ষমতা এবং অবশ্যই নিজের কাজে দক্ষতা। এসব গুণা থাকলে অবশ্যই বিটিভিতে ভালো প্রযোজনা, পরিবেশনা আমরা দেখতে পাব। জাতীয় টেলিভিশন বিটিভি হয়ে উঠতে পারবে বিরক্তির নয়, বিনোদনের প্রিয় অবলম্বন। সরকারি নিয়ন্ত্রণ সত্তে¡ও বিটিভি ভালো সংবাদ, ভালো অনুষ্ঠান পরিবেশন করতে পারবে। পাকিস্তান আমলে টেলিভিশন  কি সরকারের নিয়ন্ত্রণে ছিল না? অনেক বেশিই ছিল। তবু তখন ভালো অনুষ্ঠান, সংবাদ প্রচারিত হয়েছে। আশির দশকেও তার রেশ চলেছে। তারপর একে একে হারিয়ে গেছে সব। অবক্ষয় ঘটেছে মূল্যবোধের। আর এসবের ফাঁক-ফোকর দিয়ে ঢুকে পড়েছে গুরুত্বহীন বা Meritless সংবাদ, বাজে নাটক, অখ্যাত নাট্যকার ও পারফরমার এবং অনুষ্ঠান ও সংবাদের মানের অধোগতি ঘটেছে ধীরে ধীরে।
পাকিস্তান আমলে এবং তারপরও বেশ কিছুকাল অবধি যদি বিটিভি সরকারি নিয়ন্ত্রণ ও কারিগরি সীমাবদ্ধতার মধ্যেও ভালো অনুষ্ঠান, সংবাদ প্রচার করতে পারে তবে এত বছর পর বিটিভি কেন তা পারবে না? প্রশ্নটা সংশ্লিষ্টরা ভেবে দেখবেন কি?
চলবে


