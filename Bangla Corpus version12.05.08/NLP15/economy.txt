
742


কাওসার রহমান

বাংলাদেশ ব্যাংক ২৬ জানুয়ারি আনুষ্ঠানিকভাবে অর্থবছরের দ্বিতীয় অর্ধের মুদ্রানীতি ঘোষণা করেছে। মূল্যস্ফীতিকে একক অঙ্কে (সিঙ্গেল ডিজিট) নামিয়ে  আনার লক্ষ্যে মুদ্রানীতিতে বেসরকারি ও অনুৎপাদনশীল খাতে ঋণের জোগান এবং সরকারের ঋণ গ্রহণের মাত্রা কমিয়ে  বাজারে অর্থপ্রবাহ কমানোর কথা বলা হয়েছে। যার ফলে চলতি অর্থবছরের কাক্সিক্ষত প্রবৃদ্ধি অর্জন সম্ভব হবে না।
ঘোষিত এ মুদ্রানীতি কতটা বাস্তবায়নযোগ্য তা নিয়ে এরই মধ্যে প্রশ্ন উঠেছে। অর্থনীতিবিদরা এ প্রশ্ন তুলে  বলেছেন, মুদ্রানীতি বাস্তবায়নযোগ্য নয়। আবার অনেকে বলছেন, সামগ্রিক অর্থনীতির ওপর নির্ভর করে এটা বাস্তবায়ন করা যাবে কি না তা নিয়ে সংশয় আছে। কেউ কেউ আবার এ মুদ্রানীতি বাস্তবায়নে কেন্দ্রীয় ব্যাংকের সামর্থ্য নিয়ে প্রশ্ন তুলেছেন।
এ প্রসঙ্গে সাবেক তত্ত¡াবধায়ক সরকারের উপদেষ্টা ড. এবি মীর্জ্জা আজিজুল ইসলাম বলেন, ‘কেন্দ্রীয় ব্যাংক ঘোষিত মুদ্রানীতি বাস্তবায়নযোগ্য নয়। বাংলাদেশে কোনো মুদ্রানীতি বাস্তবায়িত হয়েছে, অতীতে এমন নজির নেই। এটি বর্তমানে পেপার ওয়ার্ক হয়ে দাঁড়িয়েছে। তাছাড়া মূল্যস্ফীতি, প্রবৃদ্ধিসহ মুদ্রানীতিতে যেসব লক্ষ্য অর্জনের কথা বলা হয়েছে, অর্থনীতির বর্তমান পরিস্থিতিতে তা কোনোভাবেই অর্জন সম্ভব নয়।’
অর্থনীতিবিদদের মতে, বর্তমান মূল্যস্ফীতি ও সামষ্টিক অর্থনীতির দৃষ্টিকোণ থেকে এ ধরনের সঙ্কোচনমূলক মুদ্রানীতি হবে স্বাভাবিক। মূল্যস্ফীতির লাগাম টেনে ধরতে হলে সঙ্কোচনমূলক মুদ্রানীতির বিকল্প নেই। তবে মুদ্রা সরবরাহ ও ঋণপ্রবাহ কমিয়ে আনার যে প্রস্তাব করা হয়েছে, তার বাস্তবায়ন নির্ভর করবে রাজস্ব আয় ও সামষ্টিক অর্থনীতি ব্যবস্থাপনার ওপর। শুধু মুদ্রানীতি বাস্তবায়নের মাধ্যমে মূল্যস্ফীতি নিয়ন্ত্রণে আনা যাবে না। রাজ¯^ নীতি ও সামষ্টিক অর্থনীতি বাস্তবায়নের ওপর নির্ভর করবে মুদ্রানীতির বাস্তবায়ন।
মুদ্রানীতির মূল লক্ষ্য হলো মূল্যস্ফীতি একক অঙ্কে নামিয়ে আনা। যদিও চলতি বছরের বাজেটে মূল্যস্ফীতি সাড়ে সাত শতাংশে রাখার লক্ষ্যমাত্রা ঘোষণা করা হয়েছিল। ইতোমধ্যে তা ১১ শতাংশ ছাড়িয়ে গেছে। তাই শুধু মুদ্রানীতি দিয়ে সে লক্ষ্যমাত্রা অর্জন দূরের কথা, টাকার যে অবমূল্যায়ন হয়েছে তাতে দশ শতাংশের নিচে নামানো কষ্টকর হয়ে দাঁড়াবে। কারণ বাংলাদেশে মুদ্রানীতি এককভাবে কাজ করতে পারে না। তা নির্ভর করে আর্থিক নীতির (ফিসক্যাল পলিসি) ওপর। যেটি সরকার নিয়ন্ত্রণ করে। ফলে এই দুই নীতির মধ্যে সমš^য় না হলে শুধু মুদ্রানীতির মাধ্যমে মূল্যস্ফীতি কোনোভাবেই একক অঙ্কে নামিয়ে আনতে পারবে না বাংলাদেশ ব্যাংক।
মুদ্রানীতিতে মোট দেশজ উৎপাদনের (জিডিপি) প্রবৃদ্ধি সাড়ে ছয় থেকে সাত শতাংশের মধ্যে অর্জনের কথা বলা হয়েছে। জিডিপি প্রবৃদ্ধি যে সাত শতাংশ অর্জন করা যাবে না, তা আগেই অর্থমন্ত্রী ঘোষণা করেছেন। কারণ দেশের অর্থনীতিতে সাত শতাংশ প্রবৃদ্ধি অর্জনের মতো বিনিয়োগ অবস্থা অর্থনীতিতে নেই। তাছাড়া তারল্য সঙ্কট, বেসরকারি খাতে ঋণের অপর্যাপ্ততা, সরকারের ভর্তুকি, বিদেশি ঋণ বা অনুদানে পিছিয়ে থাকার কারণে নির্ধারিত জিডিপি এমনিতেই অর্জন করা যাবে না।
এখন প্রশ্ন হলো মুদ্রানীতি অনুযায়ী কি সরকারের ঋণ কমিয়ে আনা সম্ভব? অর্থনীতিবিদরা বলছেন, চাইলেই সরকারের ঋণ কমবে না। তবে সরকার হয়তো বার্ষিক উন্নয়ন কর্মসূচি থেকে কিছু অর্থ কাটছাঁট করতে পারবে। তবে তা খুব কাজে দেবে না। ফলে সরকারের ঋণ কমিয়ে বেসরকারি খাতে সরবরাহের যে কথা বাংলাদেশ ব্যাংক বলেছে তা সম্ভব নয়।  
সরকারের ঋণ প্রবৃদ্ধি আগামী জুনের মধ্যে ৬২ শতাংশ থেকে কমিয়ে ৩১ শতাংশে নামিয়ে আনার কথা বলা হয়েছে। তা নির্ভর করবে সরকারের রাজ¯^ আয় কতটা বেশি হবে এবং বার্ষিক উন্নয়ন কর্মসূচি (এডিপি) কতটা কাটছাঁট করা হবে তার ওপর। কেবল এই দুই কারণেই সরকারের ঋণ ও ঋণের প্রবৃদ্ধি কমার সম্ভাবনা আছে। অন্যথায় নয়। কারণ সরকার ঋণ নিতে চাইলে কেন্দ্রীয় ব্যাংক না করতে পারবে না।
এ প্রসঙ্গে সেন্টার ফর পলিসি ডায়লগের নির্বাহী পরিচালক ড. মোস্তাফিজুর রহমান বলেন, সরকার তার বাজেট ঘাটতি এবং ভর্তুকির অর্থায়ন করতে গিয়ে বেশি ধার করলে তা মুদ্রানীতির জন্য নেতিবাচক হবে। তাই সরকারকে রাজস্ব আদায়ের দিকে নজর দিতে হবে। বৈদেশিক অনুদান এবং ঋণ ছাড়ে অগ্রগতি আনতে হবে। তিনি বলেন, ‘চলতি অর্থবছরে সাড়ে ৬ শতাংশ প্রবৃদ্ধি অর্জন করাই হবে সরকারের জন্য চ্যালেঞ্জ। এ বছর অর্থনীতির প্রবৃদ্ধি বড়জোর ৬ শতাংশ পর্যন্ত হতে পারে।’
সঙ্কোচনমুখী মুদ্রানীতির ঘোষণা দিয়েও কেন্দ্রীয় ব্যাংক বলেছে, সরকারের ঋণ কমিয়ে বেসরকারি খাতে ঋণের জোগান দেয়া হবে। মূলত সঙ্কোচনমুখী মুদ্রানীতির কারণে এমনিতেই বাজারে তারল্য প্রবাহ হ্রাস পাবে। তার ওপর সরকারের ঋণ কমানো না গেলে শিল্প খাতে ঋণপ্রবাহ বাধাগ্রস্ত হবে, যা অর্থনীতির জন্য মোটেও ভালো হবে না। এর ফলে দেশে উৎপাদিত পণ্য ও সেবার পরিধি কমে আসবে। ফলে শিল্পায়ন বাধাগ্রস্ত হবে, বন্ধ হয়ে যাবে নতুন কর্মসংস্থানের সুযোগ।
অর্থনীতিবিদদের মতে, মুদ্রানীতি সম্প্রসারণমুখী হলে মূল্যস্ফীতি কিছুটা বাড়লেও তা অন্যান্য হাতিয়ার ব্যবহারের মাধ্যমে নিয়ন্ত্রণ করা সম্ভব। তখন অর্থনীতির অন্য সূচকগুলোও ভালো অবস্থায় থাকে। তা ছাড়া সহজে ঋণ পাওয়া গেলে ব্যবসা-বাণিজ্য সম্প্রসারণ হয় এবং কর্মসংস্থান বাড়ে। এতে জিডিপি প্রবৃদ্ধির লক্ষ্যমাত্রা অর্জনও সহজ হয়ে যায়।
এ প্রসঙ্গে বাংলাদেশ উন্নয়ন গবেষণা প্রতিষ্ঠানের (বিআইডিএস) মহাপরিচালক ড. মুস্তফা কে মুজেরী বলেন, মূল্যস্ফীতির লাগাম টেনে ধরতে গিয়ে বিনিয়োগ ও উৎপাদনের ওপর এর নেতিবাচক প্রভাব পড়বে কি না বিষয়টি ভেবে দেখা দরকার। যদি পড়ে তাহলে তা পুরো প্রবৃদ্ধিকেই হ্রাস করবে। বিশেষ করে শিল্প খাতে ঋণপ্রবাহ কমে যাওয়ায় পুরো প্রবৃদ্ধির ওপর নেতিবাচক প্রভাব পড়বে, যা দেশের জন্য মঙ্গলজনক হবে না। তাই ঋণ পরিস্থিতিটা সব সময় মনিটরিং করতে হবে। যদি কোনো খারাপ প্রভাব পড়ে তখন পর্যালোচনা করে সময়োপযোগী পদক্ষেপ নিতে হবে। 





WORDCOUNT-846

ডলারের দাম বাড়ছেই। গত বছরজুড়ে ডলারের মূল্যবৃদ্ধির পর নতুন বছরেও অব্যাহতভাবে বেড়ে চলছে ডলারের দাম। গত বছরের শেষ মাসে রেকর্ড পরিমাণ রেমিট্যান্স এলেও ডলারের বিপরীতে টাকা যেভাবে মান হারাচ্ছে, তা নিয়ে শঙ্কিত অর্থনীতিবিদরাও। তারা বলছেন, মূল্যস্ফীতি, আমদানি, বিনিয়োগসহ অর্থনীতির প্রায় সব ক্ষেত্রেই এর নেতিবাচক প্রভাব পড়ছে।
কেন্দ্রীয় ব্যাংকের ওয়েবসাইটের তথ্য অনুযায়ী, গত ১২ জানুয়ারি প্রতিডলার বিনিময়ে হাতবদল হয়েছে ৮৩ টাকা ৩৮ পয়সায়, যদিও বিদেশি ও বেসরকারি ব্যাংকগুলোতে টাকা বিকিয়েছে আরো সস্তায়। অথচ গত বছরের জানুয়ারিতে প্রতিডলার বিক্রি হয়েছে ৭০  থেকে ৭০ টাকা ২৫ পয়সায়। প্রয়োজনীয় চাহিদার বিপরীতে সরবরাহ না থাকাতেই ডলারের দাম বৃদ্ধি অব্যাহত রয়েছে। গত এক বছরে আন্তঃব্যাংক লেনদেনে ডলারপ্রতি দাম বেড়েছে প্রায় ১৩ টাকা।
১ জানুয়ারি প্রতিডলারের আন্তঃব্যাংক দর ছিল ৮২ টাকা, যা গত ১২ জানুয়ারি  বেড়ে দাঁড়িয়েছে ৮৩ টাকা ৩৮ পয়সায়। দ্বিতীয় বৈশ্বিক অর্থনৈতিক মন্দা, পুঁজিবাদবিরোধী গণঅসন্তোষে বেশিরভাগ উন্নত ও উন্নয়নশীল দেশে ডলারের দাম কমলেও বাংলাদেশে বেড়েই চলেছে।
এই হিসাবে, গত এক বছরে ডলারের বিপরীতে টাকার মান কমেছে ১৫ শতাংশেরও বেশি। বাংলাদেশের ইতিহাসে এর আগে কখনই এক বছরে ডলারের বিপরীতে টাকার মান এতটা কমেনি। টাকার এই দরপতন আমদানি পণ্যের ওপর ব্যাপক প্রভাব ফেলেছে, যা ভোক্তা মূল্যস্ফীতির ক্ষেত্রে অতিরিক্ত চাপ সৃষ্টি করেছে।
ডলারের দর বৃদ্ধির কারণে সরকার বাধ্য হয়েছে জ্বালানি তেলের দাম বাড়াতে। ইতিমধ্যে চার দফা জ্বালানি তেলের দাম বাড়ানো হয়েছে। যার সর্বগ্রাসী প্রভাব পড়েছে অর্থনীতিতে। তাই এ ব্যাপারে দ্রুত পদক্ষেপ নেয়ার জন্য সরকারের প্রতি অনুরোধ জানিয়েছেন অর্থনীতিবিদরা।
এ প্রসঙ্গে বাংলাদেশ উন্নয়ন গবেষণা প্রতিষ্ঠানের (বিআইডিএস) জ্যেষ্ঠ গবেষণা পরিচালক অর্থনীতিবিদ ড. জায়েদ বখত বলেন, ‘টাকার বিপরীতে ডলারের বিনিময় হার যেভাবে বাড়ছে তা আমাদের অর্থনীতির জন্য একটি বড় সমস্যা। এটা শুধু মূল্যস্ফীতিকেই উস্কে দিচ্ছে না, বিনিয়োগের  ক্ষেত্রেও নেতিবাচক প্রভাব ফেলছে।’
তিনি বলেন, ‘ডলারের দাম বাড়ায় আমদানি ব্যয় অনেক বেড়ে গেছে। ফলে শিল্প উদ্যোক্তারা মূলধনী যন্ত্রপাতি ও শিল্পের কাঁচামাল আমদানি কমিয়ে দিয়েছেন। এতে শিল্প উৎপাদন কমে যাবে, কমবে শিল্প খাতের প্রবৃদ্ধিও। নেতিবাচক প্রভাব পড়বে অর্থনীতিতে। আর এই ধারা চললে বাজেটে ৭ শতাংশ জিডিপি প্রবৃদ্ধি অর্জনের লক্ষ্যমাত্রা অর্জিত নাও হতে পারে।
চাহিদা অনুযায়ী ডলারের জোগান দিতে হিমশিম খাচ্ছে ব্যাংকগুলো। চাহিদার সঙ্গে সরবরাহের এই ঘাটতি থাকায় টাকার বিপরীতে হু হু করে বাড়ছে ডলারের দাম। অব্যাহত আমদানি ব্যয় মেটাতে ডলারের চাহিদা কেবলই বাড়ছে। অন্যদিকে ডলারের প্রয়োজন অনুযায়ী বৈদেশিক সহায়তা ছাড় ও রফতানি প্রবৃদ্ধি অর্জিত না হওয়ায় রিজার্ভ সঙ্কটে পড়েছে বাংলাদেশ ব্যাংক।
বাংলাদেশ ব্যাংকের কাছে ডলার কিনতে এসেও খালি হাতে ফিরে যাচ্ছে ব্যাংকগুলো। সর্বশেষ গত সপ্তাহে ব্যাংকগুলোর কাছে ৩ কোটি ডলার বিক্রি করা হয়েছে। প্রায় তিন বছরের ইতিহাসে রিজার্ভ নিয়ে কঠিন সমস্যায় পড়েছে কেন্দ্রীয় ব্যাংক। ইতিমধ্যে এ রিজার্ভ ৯শ কোটি ডলারে এসে ঠেকেছে। কেন্দ্রীয় ব্যাংক অন্যান্য ব্যাংকের কাছে ডলার বিক্রির ব্যাপারে খুব সতর্ক রয়েছে। খুব প্রয়োজন ছাড়া ডলার দেয়া বন্ধ রয়েছে। এই প্রতিক‚ল চাপের মুখে টাকার মূল্যমান ও রিজার্ভ স্থিতিশীল রাখতে বাজারের তারল্য কঠোরভাবে নিয়ন্ত্রণ করা হচ্ছে।
বাংলাদেশ ব্যাংকের নীতিনির্ধারকরা বলছেন, বর্তমান পরিস্থিতিতে বাজারে ডলারের সরবরাহ বাড়িয়ে টাকার দরপতন ঠেকাতে গেলে বৈদেশিক মুদ্রার রিজার্ভ আরো কমে যাবে। কেননা আমদানি ব্যয়, দেশের বাইরে ভ্রমণসহ নানা কারণে ডলারের চাহিদা বেড়েছে। রফতানি আয় সে হারে বাড়েনি। অন্যদিকে রেমিট্যান্স প্রবাহ অনেক ইতিবাচক মনে হলেও  দেশের সামগ্রিক চাহিদা অনেক বেড়ে যাওয়ায় কোনো ফল আসছে না। একই সঙ্গে বৈদেশিক বিনিয়োগ বা সাহায্য একেবারে আসছে না। ফলে বাজারে ডলারের ওপর চাপ বাড়ছে।
ডলার সঙ্কট প্রসঙ্গে কেন্দ্রীয় ব্যাংক বলছে, চলতি ২০১১-১২ অর্থবছরে ঘাটতি অর্থায়ন মোকাবেলায় প্রয়োজনীয় বৈদেশিক অনুদান দেশে আসেনি।  ফলে ঋণ অংশের নিট প্রাপ্তি অর্থবছরের প্রথমার্ধে খুব কম থাকায় বৈদেশিক মুদ্রা সংস্থানের ওপর তা চাপ সৃষ্টি করেছে, যার প্রভাবে টাকার মূল্যমানের এই পতন ঘটেছে। এ সময়ে টাকার দরপতন ঠেকাতে কেন্দ্রীয় ব্যাংক বৈদেশিক মুদ্রার রিজার্ভ থেকে বাজারে সহনীয় হারে বৈদেশিক মুদ্রার জোগান দেয়ার চেষ্টা করেছে। গত ছয় মাসে (জুলাই-ডিসেম্বর) রিজার্ভ থেকে ৬৩ কোটি ৬০ লাখ ডলার বিক্রি করা হয়েছে।
এ বিষয়ে জানতে চাইলে কেন্দ্রীয় ব্যাংকের গভর্নর ড. আতিউর রহমান বলেন, এটা নিয়ে খুব আতঙ্কিত হওয়ার কিছু নেই। বৈদেশিক মুদ্রার রিজার্ভ শক্তিশালী করতে ইতিমধ্যে আমরা স্বর্ণ কিনেছি। এই মুহ‚র্তে বিশ্ববাজারে স্বর্ণের দামও অনেক চড়া। তবে রিজার্ভ ধরে রেখে জাতীয় অর্থনীতির ভিত শক্ত করতে সামগ্রিক পদক্ষেপ গ্রহণ করা দরকার।
২০০৩ সাল থেকে ডলারের মূল্য ভাসমান বিনিময় হার দ্বারা নির্ধারিত হয়ে আসছে। অর্থাৎ বাজারের চাহিদায় ডলারের মূল্য বাড়ছে বা কমছে। খোলাবাজার অর্থনীতিতে ডলারের চাহিদা সরবরাহের তুলনায় বেশি হওয়ায় ডলার দিন দিন তেজি হয়ে উঠছে। এতে টাকা ক্রমেই দুর্বল হয়ে অবমূল্যায়িত হচ্ছে।
ডলারের তেজিভাবে লাভবান হয় রফতানি, রেমিট্যান্স খাত। কিন্তু মূল্য বেড়ে যায় আমদানিজাত সামগ্রীর। বাংলাদেশে সুই থেকে বিমান সবই আমদানি করতে হয়। চাল, ডাল, লবণ, তেল, পেঁয়াজ, রসুন, মরিচ, দুধ থেকে শুরু করে সব ভোগ্যপণ্যই বিদেশ থেকে আমদানি করা হয়। আমদানি করতে হয় শিল্পের কাঁচামাল। এমনকি তৈরি পোশাক শিল্পের ১শ টাকার পণ্য রফতানিতে ৭০ থেকে ৮০ টাকার কাঁচামাল আমদানি করতে হয়। আর জ্বালানি তেলের সবটাই আমদানি করতে হয়। ডলারের দাম বেড়ে যাওয়া মানে সব  ভোগ্যপণ্যের দাম বৃদ্ধি পাওয়া এবং উৎপাদন ব্যয় বৃদ্ধি। তেলের দাম বৃদ্ধি পাওয়া মানে যানবাহন, বিদ্যুৎ ও কৃষি উৎপাদনের দাম বৃদ্ধি। ডলারের দাম বাড়লে লাভ হয় প্রবাসীদের, যার ফলে গত ডিসেম্বর মাসে দেশে রেকর্ড পরিমাণ ১১৪ কোটি ডলারের রেমিট্যান্স এসেছে।
ডলার সঙ্কটের কারণে রিজার্ভে টান পড়ায় আমদানিনির্ভর দেশ হিসেবে আন্তর্জাতিক বিল পরিশোধে সরকার আইএমএফ-এর কাছে ধরনা দিয়েছে। একশ কোটি ডলারের ঋণ পেতে সরকার ইতিমধ্যে শর্ত পূরণের উদ্যোগ হিসেবে জ্বালানি তেল ও বিদ্যুতের দাম বৃদ্ধি করেছে। এ ছাড়াও বিভিন্ন সেবাপণ্যের ওপর ভর্তুকিও কমিয়ে আনছে। এতেও আইএমএফ সন্তুষ্ট হতে পারছে না। তারা একের পর এক শর্ত জুড়ে দিচ্ছে। আর সরকার  ফেব্রুয়ারির মধ্যেই ঋণের ছাড় পেতে যে কোনো শর্ত মেনে নিচ্ছে।





WORDCOUNT-723

সুদের উচ্চ সীমা প্রত্যাহার হিতে বিপরীত হতে পারে
কাওসার রহমান

আবারো উচ্চ সুদের যুগে প্রবেশ করছে বাংলাদেশ। কৃষি ও রফতানি খাতে দেয়া ঋণ ছাড়া সব ধরনের সুদের হারের উচ্চ সীমা প্রত্যাহার করে নিয়েছে বাংলাদেশ ব্যাংক। সেই সঙ্গে বাজারে টাকার সরবরাহ কমিয়ে মূল্যস্ফীতি সহনীয় রাখতে কেন্দ্রীয় ব্যাংক তার নীতি-নির্ধারণী সুদের হারও বাড়িয়েছে। আগামী এপ্রিলের মধ্যে মূল্যস্ফীতির হার একক সংখ্যায় নামিয়ে আনতে বাংলাদেশ ব্যাংক এসব পদক্ষেপ নিয়েছে।
বাংলাদেশ ব্যাংক চলতি বছরের জানুয়ারি-জুন মেয়াদের ছয় মাসের নতুন মুদ্রানীতি ঘোষণা করতে যাচ্ছে। তার আগে কেন্দ্রীয় ব্যাংকের এসব পদক্ষেপ আরো একটি সঙ্কোচনমুখী মুদ্রানীতিরই আভাস দিচ্ছে। অর্থাৎ বাজারে টাকার সরবরাহ কমিয়ে মূল্যস্ফীতি কমাতে কেন্দ্রীয় ব্যাংক আরো কঠোর হতে যাচ্ছে। কিন্তু এই পদক্ষেপ না আবার হিতে বিপরীত হয় সেটাই প্রশ্ন হয়ে দাঁড়িয়েছে।
বাংলাদেশ ব্যাংক গত ৪ জানুয়ারি এক নির্দেশনায় কৃষি ও রফতানি খাতে দেয়া ঋণ ছাড়া সব ধরনের ঋণের সুদ নির্ধারণের এখতিয়ার ব্যাংকগুলোর হাতে ছেড়ে দিয়েছে। অর্থাৎ এখন থেকে বাণিজ্যিক ব্যাংকগুলো নিজেদের মতো করে তাদের ঋণের সুদের হার নির্ধারণ করবে। এমনিতেই বর্তমানে ব্যাংকিং খাতে উচ্চ সুদের হার বিরাজ করছে। বর্তমানে ১৭-১৮ শতাংশের নিচে কোনো মেয়াদি তথা শিল্প ঋণ পাওয়া যাচ্ছে না। তারপরেও নির্দেশনা দিয়ে ঋণের সুদের হারের উচ্চসীমা প্রত্যাহারের কারণে ব্যাংকিং খাতে সুদের হার আরো বাড়বে। এতে উদ্যোক্তাদের কাছে ঋণ ব্যয়বহুল হয়ে পড়বে। ফলে নতুন ঋণের প্রবাহ কমে যাবে। বেসরকারি খাতে ঋণ প্রবাহ কমার ইতিবাচক প্রভাব পড়বে মূল্যস্ফীতিতে। এতে অবশ্য নতুন শিল্প কারখানা স্থাপনের পথ মন্থর হয়ে কর্মসংস্থানও সঙ্কুচিত হয়ে পড়বে।
এ প্রসঙ্গে ব্যবসায়ীদের শীর্ষ সংগঠন এফবিসিসিআইয়ের সভাপতি এ কে আজাদ বলেন, ‘এতে বিনিয়োগ ও উৎপাদন উভয়ই কমবে। ব্যাহত হবে কর্মসংস্থান। এমনিতেই অবকাঠামোর অভাবে দেশে বিনিয়োগে মন্দাভাব চলছে। তার ওপর এ সিদ্ধান্ত নতুন করে বিনিয়োগের পথকে আটকে দেবে’।
আবার সুদের হার বৃদ্ধির কারণে বিদ্যমান ঋণের সুদের হারও বেড়ে যাবে। এতে শিল্প কারখানার উৎপাদন খরচ বাড়বে। ফলে অভ্যন্তরীণ বাজারে পণ্য মূল্য বেড়ে যাবে। সাধারণ মানুষকে আরো বেশি দামে পণ্য ক্রয় করতে হবে।
অন্যদিকে আমদানি নির্ভর নিত্য পণ্যের দামও আরো এক ধাপ বাড়বে। এমনিতেই ডলারের উচ্চ মূল্যের কারণে আমদানি নির্ভর প্রতিটি পণ্যের দাম বেড়ে গেছে। এই অবস্থায় উদ্যোক্তাদের বেশি সুদে ঋণ করে তা দিয়ে বেশি দামে ডলার কিনে পণ্য আমদানির কারণে পণ্যের আমদানি খরচও বেড়ে যাবে। যা মূল্যস্ফীতির ওপর চাপ সৃষ্টি করবে।
মূলত আন্তর্জাতিক মুদ্রা তহবিলের শর্তের কারণেই সরকার ঋণের সুদের উচ্চ সীমা প্রত্যাহার করেছে। আইএমএফ বৈদেশিক লেনদেনের ভারসাম্য রক্ষার জন্য ১শ কোটি ডলার প্রদানের ক্ষেত্রে  ঋণের উচ্চ সীমা প্রত্যাহারের শর্ত জুড়ে দিয়েছে। তারা ঋণের ক্ষেত্রে বাজারভিত্তিক সুদ আরোপের কথা বলেছে।
তবে সুদের উচ্চ সীমা প্রত্যাহারে সরকারি সিদ্ধান্তের সমালোচনা করেছেন অর্থনীতিবিদরা। তারা ব্যাংক ঋণের সর্বোচ্চ সুদের হার তুলে নেয়াকে চড়া মূল্যস্ফীতির এই বাজারে বাড়ন্ত আগুনে ঘি ঢেলে দেয়া হিসেবে আখ্যায়িত করেছেন। অর্থনীতিবিদ ড. মুহাম্মদ মাহবুব আলী বলেন, ‘এর ফলে দেশের মানুষকে মূল্যস্ফীতির ফাঁদে ফেলে দেয়া হলো। এতে ব্যাংকের হয়তো আয় বাড়বে। কিন্তু সাধারণ মানুষের আরো দিশেহারা অবস্থার সৃষ্টি হবে’।
সুদের উচ্চসীমা প্রত্যাহারের পরদিনই বাংলাদেশ ব্যাংক তার নীতি-নির্ধারণী সুদের হারও বাড়িয়েছে। গত ৫ জানুয়ারি ব্যাংকগুলোতে পাঠানো এক সার্কুলারে কেন্দ্রীয় ব্যাংক বলেছে, বাংলাদেশ ব্যাংকের রেপো ও রিভার্স রেপো সুদের হার বিদ্যমান বার্ষিক শতকরা ৭ দশমিক ২৫ ও ৫ দশমিক ২৫ ভাগ থেকে বাড়িয়ে যথাক্রমে শতকরা ৭ দশমিক ৭৫ ও ৫ দশমিক ৭৫ ভাগে পুনঃনির্ধারণ করা হলো। অর্থাৎ দুক্ষেত্রেই সুদের হার শূন্য দশমিক ৫০ শতাংশ করে বাড়িয়েছে বাংলাদেশ ব্যাংক। এর আগে ২০১১ সালের ৫ সেপ্টেম্বর রেপো ও রিভার্স  রেপোর সুদের হার শূন্য দশমিক ৫০ শতাংশ বাড়ানো হয়েছিল।
রেপো হচ্ছে- বিভিন্ন ব্যাংক বাংলাদেশ ব্যাংক থেকে ট্রেজারি বন্ডের বিপরীতে ¯^ল্প সময়ের জন্য যে টাকা ধার (ঋণ) করে তার সুদের হার। আর রিভার্স রেপো হচ্ছে- ঠিক তার উল্টোটি। অর্থাৎ বাংলাদেশ ব্যাংক ব্যাংকগুলোর কাছ থেকে যে টাকা ধার করে তার সুদের হার।
এখানে রেপোর সুদের হার বাড়ায় ব্যাংকগুলো কেন্দ্রীয় ব্যাংক থেকে আগের চেয়ে কম টাকা ধার করবে। এর ফলে বাজারে টাকার সরবরাহ কমবে। এতে স্বাভাবিক নিয়মে মূল্যস্ফীতিও কমার কথা। অন্যদিকে রিভার্স রেপোর সুদের হার বাড়ানোয় কেন্দ্রীয় ব্যাংকও তফসিলি ব্যাংকগুলো থেকে কম টাকা ধার করবে। এর ফলেও বাজারে টাকার সরবরাহ কমবে। তবে যেসব ব্যাংকের কাছে টাকা আছে তারা নিশ্চিত নিরাপত্তার কারণে বেসরকারি খাতে ঋণ প্রদানের চেয়ে সরকারি ট্রেজারি বন্ডে বিনিয়োগ করবে। অর্থাৎ দুভাবেই বাজারে টাকার সরবরাহ কমে যাবে। ফলে স্বাভাবিকভাবেই তার প্রভাব পড়বে মূল্যস্ফীতিতে। কিন্তু ডলারের মূল্য বৃদ্ধি ও উচ্চ সুদের কারণে আমদানি নির্ভর নিত্য প্রয়োজনীয় পণ্যের দাম বৃদ্ধির কারণে মূল্যস্ফীতির ওপর কী ধরনের প্রভাব পড়ে সেটাই এখন দেখার বিষয়।
বাংলাদেশ পরিসংখ্যান ব্যুরোর (বিবিএস) সর্বশেষ হিসাবে পয়েন্ট-টু-পয়েন্ট ভিত্তিতে (মাসওয়ারি) ডিসেম্বর মাসে মূল্যস্ফীতির হার দাঁড়িয়েছে ১০ দশমিক ৬৩ শতাংশ। যা আগের মাসের চেয়ে কিছুটা কম। আগের মাস নভেম্বরে মূল্যস্ফীতির এ হার ছিল ১১ দশমিক ৫৮ শতাংশ। অক্টোবর ও সেপ্টেম্বরে এ হার ছিল যথাক্রমে ১১ দশমিক ৪২ ও ১১ দশমিক ৯৭ শতাংশ।


