
1173

‘টেগোর ১৫০ জাপান এই সংস্থার আমিও একজন সদস্য। শুরু করেছিলাম আমি ও  য়োকোহোমার রবীন্দ্রভক্ত শ্রীমতী ওওবা তামিকো। তারপর অনেকেই এসেছেন। কাওয়াই ৎসুতোমু হচ্ছেন সংস্থার প্রধান। তিনি একজন ব্যবসায়ী। রবীন্দ্রনাথের বন্ধু চিত্রশিল্পী কাম্পো আরাইয়ের নাতি। জুন মাস থেকে শুর“ হয়েছে রবীন্দ্রনাথের ১৫০তম জন্মবর্ষ উপলক্ষে বিভিন্ন অনুষ্ঠান। চলবে আগামী বছরের মার্চ পর্যন্ত। যদিওবা শুর“ হওয়ার কথা ছিল এপ্রিল মাস থেকে কিন্তু মার্চ মাসের মহাভূমিকম্পের কারণে পিছিয়ে যায়।
১৯৬১ সালে রবীন্দ্রনাথের শততম জন্মবর্ষ যে রকম ঘটা করে উদযাপিত হয়েছিল তেমনটি এবার না হলেও সারা বছর অনুষ্ঠানাদির আয়োজন চলছে বিভিন্ন জায়গায়। এখনো অনেক প্রবীণ রবীন্দ্রভক্ত আসছেন রবীন্দ্রবিশেষজ্ঞদের মুখে প্রিয় কবির কথা, আলোচনা শোনার জন্য। রবীন্দ্রনাথের যারা বন্ধু ও শুভাকাক্সক্ষী ছিলেন তাদের  কোনো কোনো  উত্তরপুর“ষও উপস্থিত হচ্ছেন। যাদের বয়স এখন ৫০ থেকে ৯০-এর মধ্যে। সম্ভবত এ রকম ঘটনা জাপান ছাড়া অন্য কোনো দেশে ঘটছে বলে জানা নেই। জাপানিরা যে আসলেই কবিগুরু রবীন্দ্রনাথকে ভালবাসতেন, এটা তারই প্রমাণ। রবীন্দ্রনাথের বন্ধু জুডো প্রশিক্ষক জিননোসুকে সানো, যিনি ১৯০৫ সালে শান্তিনিকেতনে গিয়েছিলেন জুডো শেখাতে, তার কন্যা যার বয়স প্রায় ১০০ বছর ছুঁই ছুঁই করছে তিনিও এসেছেন। বাবা ও রবীন্দ্রনাথ সম্পর্ক নিয়ে তিনি স্মৃতিচারণ করেছিলেন গতবার অর্থাৎ ২৩ সেপ্টেম্বর (২০১১) তারিখে অনুষ্ঠিত অনুষ্ঠানে। এবারো উপস্থিত হয়েছেন। উল্লেখ্য, জিননোসুকে সানো ১৯২৫ সালে জাপানি ভাষায় রবীন্দ্রনাথের ‘গোরা’ উপন্যাসটি অনুবাদ করেন। তিনি বাংলা জানতে, পড়তে এবং লিখতে জানতেন বলে মনে হয়। তাই মূল বাংলা থেকে গোরা অনুবাদ করেছিলেন ধারণা করা যায়।
এবার গত ২২ অক্টোবর (২০১১) অনুষ্ঠিত হল বিশ্ববিখ্যাত উচ্চশিক্ষা প্রতিষ্ঠান কেইয়ো গিজুকু বিশ্ববিদ্যালয়ের সঙ্গে যৌথভাবে এই প্রতিষ্ঠানের কিতামোন মিলনায়তনে একটি সিম্পোজিয়াম এবং রবীন্দ্র কবিতার অনুবাদ ও সংগীত। রবীন্দ্রনাথ ১৯১৬ সালে যখন জাপানে প্রথম সফরে আসেন তখন টোকিও ইম্পেরিয়াল বিশ্ববিদ্যালয় এবং কেইয়ো বিশ্ববিদ্যালয়ে দুটি বক্তৃতা দেন ওই সময়ের সবচেয়ে আলোচিত বিষয় ‘ন্যাশনালিজম’ নিয়ে। বিংশ শতাব্দীর পৃথিবী তখন ন্যাশনালিজমের অগ্নিঝড়ে উন্মাতাল। এই উগ্র ন্যাশনালিজমের জন্ম দিয়েছে ইউরোপ মূলত ফরাসি বিপ্লবের পথ ধরে। বলাবাহুল্য, এটা হিতে বিপরীত হয়েছিল ব্রিটিশ উপনিবেশগুলোর জন্য, যেমন ভারতবর্ষে। জাপানেও উগ্র জাতীয়তাবাদের উত্থান ঘটে। তবে ইংরেজি ন্যাশনালিজম আর এশিয়া তথা প্রাচ্যের ন্যাশনালিজম কখনই এক বিষয় ছিল না। ইউরোপ উগ্র ন্যাশনালিজমের উত্থান ঘটিয়েছিল পররাষ্ট্র দখল এবং সাম্রাজ্য বিস্তারের লক্ষ্যে আর প্রাচ্যে ন্যাশনালিজমের উত্থান ঘটেছিল এশিয়া মহাদেশ থেকে শ্বেতাঙ্গ সাম্রাজ্যবাদকে হটানোর তাগিদে।
রবীন্দ্রনাথ প্রথম দিকে ন্যাশনালিস্ট ছিলেন। কিন্তু পরবর্তীকালে এর সুফল ও কুফল বিবেচনা করে সেখান থেকে সরে আসেন প্রকাশ্যে। কিন্তু অন্তরের দিক দিয়ে তিনি ছিলেন আমৃত্যু প্রকৃত দেশদরদি। ১৯০৫ সালের বঙ্গভঙ্গের সময় তার উদয়াস্ত দেশদরদি কর্মতৎপরতার কথা সর্বজনবিদিত।
জাপানের টোকিও বিশ্ববিদ্যালয়ে ‘এ মেসেজ ফ্রম ইন্ডিয়া টু জাপান’ বক্তৃতায় তিনি জাপানিদের উগ্র জাতীয়তাবাদ ও সমরবাদ সম্পর্কে তীব্র কটাক্ষ এবং সমালোচনা করেছিলেন। এর ফলে জাতীয়তাবাদীরাও তার কঠোর সমালোচনা করেছিলেন; শীতল হয়ে উঠেছিলেন তার প্রতি অনেকেই। তারপরও তার জনপ্রিয়তায় ভাটা পড়েনি, আরো চারবার তিনি এই দেশে বহির্বিশ্বে যাওয়া-ফেরার পথে আতিথেয়তা গ্রহণ করেছিলেন। আজকের প্রেক্ষাপটে মনে হয় রবীন্দ্রনাথ ছিলেন একজন ভালো ক‚টনীতিক। এরপর এই সফরের সময় তিনি কেইয়ো বিশ্ববিদ্যালয়ে একই ন্যাশনালিজম নিয়ে বক্তৃতা করেন ‘স্পিরিট অব জাপান’ নামে। সেখানে তিনি বেশ নমনীয় হন, প্রশংসা করেন জাপানি জাতির স্বাতন্ত্র্যবাদিতার জন্য। এবার জাপানিরা তার সে বক্তৃতায় খুশি হন। রবীন্দ্রনাথ জাপানের স্বতন্ত্র জীবনব্যবস্থা, চিন্তা-ভাবনা, সংস্কৃতিচর্চা, শিল্পকলা, ক্রীড়া-বিনোদনের প্রশংসা করেন, তাতে জাপানিরা নমনীয় হন।
এবারের সিম্পোজিয়ামে তিনজন বক্তা বক্তৃতা দিয়েছেন। বাংলা ভাষা ও সাহিত্যপ্রিয় রবীন্দ্রভক্ত বিশিষ্ট জাপানি অধ্যাপক ও গবেষক উসুদা মাসাইউকি, অধ্যাপিকা ও গবেষক নিওয়া কিওকো এবং কেইয়ো বিশ্ববিদ্যালয়ের প্রাক্তন ছাত্র এবং জাপানে ভারতের সাবেক রাষ্ট্রদূত আফতাব শেঠ। অধ্যাপক উসুদা রবীন্দ্রনাথের ন্যাশনালিজম নিয়ে গুরুত্বপূর্ণ আলোচনা করেন। অধ্যাপিকা নিওয়া চমৎকার আলোচনা করেন এই বিশ্ববিদ্যালয়ের প্রাক্তন ছাত্র, পরবর্তীকালে ইংরেজি সাহিত্যের অধ্যাপক এবং জাপানের প্রথম আন্তর্জাতিক কবি রবীন্দ্রনাথের ঘনিষ্ঠ বন্ধু নোগুচি য়োনেজিরো এবং রবীন্দ্রনাথ ঠাকুরের সম্পর্ক নিয়ে। প্রাক্তন রাষ্ট্রদূত ও লেখক আফতাব শেঠ তার বক্তৃতায় রবীন্দ্রনাথকে ‘রাষ্ট্রদূত’ হিসাবে অভিহিত করেন। তিনি বলেন, ওকাকুরা ও রবীন্দ্রনাথ একে অপরের ওপর গভীর প্রভাব বিস্তার করেছিলেন। জাপানের নোবেল বিজয়ী সাহিত্যিক কাওয়াবাতা ইয়োশিনারি কৈশোরে রবীন্দ্রনাথের বক্তৃতা শুনে এতই উদ্বুদ্ধ হয়েছিলেন যে সাহিত্য সাধনায় নিজেকে আত্মনিয়োগ করে পরবর্তীকালে নোবেল পুরস্কার অর্জন করেছিলেন।
সাড়ে তিন ঘণ্টার এই সিম্পোজিয়ামের শেষে ছিল হিরোশিমা বিশ্ববিদ্যালয়ের অধ্যাপক এবং বাংলাদেশভিত্তিক বার্ষিক ‘সোওকা (উজানযাত্রী)’ সাময়িকীর সম্পাদক তোওগাওয়া মাসাহিকো প্রদত্ত তিন জনের বক্তৃতার ওপর পর্যালোচনা। এরপর শ্রোতাদের প্রশ্নোত্তর পর্বে জাপান ও রবীন্দ্রনাথ, ওকাকুরা ও রবীন্দ্রনাথ, নোগুচি-রবীন্দ্রনাথ-কেইয়ো বিশ্ববিদ্যালয় সম্পর্ক এবং বিশ্ব রাজনীতি বিষয়ে বিভিন্ন প্রশ্নের উত্তর দেন বক্তারা। প্রশ্নপর্বে অংশগ্রহণ করেন ওকাকুরা তেনশিনের প্রপৌত্র অধ্যাপক ও গবেষক ওকাকুরা তাকাশি, দৈনিক আসাহিশিম্বুন পত্রিকার প্রাক্তন সাংবাদিক বর্তমানে রাইশাওয়ার সেন্টার আমেরিকার অতিথি গবেষক তাকেউচি ইউকিফুমি, বিশ্বভারতীর প্রাক্তন ছাত্র রবীন্দ্রভক্ত অধ্যাপক তোমিও মিজোকামি, ওওকুরা আধ্যাত্মিক গবেষণা কেন্দ্রের জ্যেষ্ঠ গবেষক হিরাই সেইজি প্রমুখ।
রবীন্দ্রনাথের কয়েকটি পুরনো গ্রন্থ যেমন ‘গোরা’র বাংলা ও জাপানি অনুবাদ, ‘গীতাঞ্জলি’র প্রথম ইংরেজি অনুবাদ, ‘ক্রিসেন্ট মুন’, ১৯১৬ সালে প্রদত্ত রবীন্দ্রনাথের উপরোক্ত দুটি বক্তৃতার পান্ডুলিপি, নোবেল পুরস্কারের সংবাদ ইত্যাদি প্রদর্শিত হয়। এছাড়া আমার সংগৃহীত ৩৮টি পুরনো দুর্লভ আলোকচিত্র প্রদর্শনীও অন্তর্ভুক্ত ছিল। এই ছবিগুলো জাপান ও রবীন্দ্রনাথ সম্পর্কিত মহাযুদ্ধপূর্বে গৃহীত যার অধিকাংশই কম বা একেবারেই অপ্রকাশিত। দর্শকরা আগ্রহভরে সেগুলো উপভোগ করেছেন। কী রকম গভীর সম্পর্ক ছিল জাপানের সঙ্গে রবীন্দ্রনাথের, এই ছবিগুলোই তার বড় প্রমাণ, যা বৃহত্তর বাঙালি জানে না বললেই চলে।
এই অনুষ্ঠানে আমার সবচেয়ে বড় প্রাপ্তি প্রিয় লেখক, অনুবাদ ও গবেষক অধ্যাপক উসুদা মাসাইউকির সঙ্গে সাক্ষাৎ। জাপানে আগমনের পর থেকে তার কথা জেনেছি। তার বাংলাসাহিত্য এবং বাংলাদেশ-প্রীতির কথা শুনে আসছি বহু বছর ধরে। বাংলাদেশে গিয়ে গবেষণাও করেছেন একাধিকবার। লিখেছেন ‘মোত্ত শিরিতাই বাংলাদেশু’ তথা ‘আরো জানতে চাই বাংলাদেশ’ নামে বিখ্যাত গ্রন্থ। স্বদেশী যুগের বীরপুর“ষ মহাত্মা আশ্বিনীকুমার দত্তকে নিয়ে গবেষণার জন্য বরিশালেও ছুটে গিয়েছিলেন। বাংলাদেশে প্রথম গিয়েছিলেন ১৯৭৩ সালে। তার সঙ্গে ফোনে কথাও হয়েছে আমার একাধিকবার। তার লিখিত গ্রন্থাদি পড়ার সৌভাগ্য হয়েছে। তার বিদূষী পত্নী উসুদা ওয়াকাকো ‘ইন্ডিয়া ৎসুশিন’ নামে একটি বুলেটিন বহু বছর ধরে প্রকাশ করে আসছেন। সেটাও কয়েক বছর নিয়মিত পেয়েছি। কিন্তু ব্যস্ততার কারণে তার সঙ্গে সাক্ষাৎ ঘটেনি আমার। আমার স্ত্রী নোরিকো মিয়াজাওয়া উসুদা স্যারের কয়েকটি বাংলা ভাষার ক্লাসে উপস্থিত ছিল। এবার স্যারের সঙ্গে দেখা হয়ে গেল। মনে হলো অনেক দিনের ঘনিষ্ঠ আমরা। পাশাপাশি বসে মাঝেমাঝে বাংলা, জাপানিতে নানা আলাপ করলাম। সাড়া জাগানো ‘কল্যাণী’ সাময়িকীর কথা জিজ্ঞেস করলে উত্তরে বললেন, ‘এটা শুর“ করেছিলেন বাংলা ভাষা বিশেষজ্ঞ এবং তার বাংলা ভাষার শিক্ষক অধ্যাপক ড. ৎসুয়োশি নারা।’ কাগজটির কথা তিনি প্রথম জানেন যখন কলকাতা বিশ্ববিদ্যালয়ের ছাত্র ছিলেন। ফিরে এসে তিনিও এর সম্পাদনা ও প্রকাশনার সঙ্গে জড়িত হয়ে পড়েন। অনিয়মিত হলেও বাংলা ও হিন্দি সাহিত্য, ভারতীয় সংস্কৃতি, ইতিহাস, লোকসাহিত্য বিষয়ক সাময়িকীটি এখন সম্পাদনা করছেন উসুদা স্যার নিজেই। বললেন, ‘লেখা সংগ্রহ করা যেমন কঠিন, তেমনি প্রকাশ করাও কঠিন।’ এই পর্যন্ত ১৮টি সংখ্যা প্রকাশিত হয়েছে। আমার সংগ্রহে রয়েছে দুটি পুরনো সংখ্যা। স্যারের সংগ্রহেও অনেক সংখ্যা নেই বলে জানালেন। তার হাতে দেখলাম সদ্য প্রকাশিত মূল বাংলা থেকে জাপানি ভাষায় তারই অনূদিত রবীন্দ্রনাথের ‘শেষের কবিতা’ গ্রন্থের একটি কপি। হাতে নিয়ে দেখলাম অসাধারণ অনুবাদ করেছেন! এই নিয়ে ‘শেষের কবিতা’ জাপানি ভাষায় দুবার প্রকাশিত হলো। দ্বিতীয় মহাযুদ্ধপূর্বে জাপানে আশ্রিত মহাবিপ্লবী রাসবিহারী বসু তার এক জাপানি বন্ধুর সঙ্গে যৌথভাবে জাপানিতে অনুবাদ করেছিলেন বলে জানা যায়।
স্যারকে নেইমকার্ড এবং সদ্য প্রকাশিত আমার Rabindranath Tagore: India-Japan Cooperation Perspectives গ্রন্থটি দিলাম, বিনিময়ে বললেন, ‘আমি অবসর তো নিয়েছি তাই কার্ড নেই। তবে আমি আপনাকে মেইল করব।’ সেই মেইল পেলাম সেদিন বাসায় পৌঁছার কয়েক ঘণ্টা পরেই। আমাকে লিখেছেন, ‘গ্রন্থটি অনেক তথ্যের সমাবেশ। সহজ ইংরেজিতে লেখা হয়েছে, ফলে বুঝতে কষ্ট হচ্ছে না। বিশেষ করে রবীন্দ্রভক্ত কুনিয়োশি ওবারা এবং ওওকুরা কুনিহিকো সম্পর্কে লিখিত তথ্যগুলো আমার কাজে লাগবে। নভেম্বর মাসের ৪ তারিখে রবীন্দ্রনাথের ১৫০তম জন্মবর্ষ উপলক্ষে ওওকুরা সেইশিন বুনকা কেনকিউজো তথা ওওকুরা আধ্যাত্মিক-সাংস্কৃতিক গবেষণা কেন্দ্র কর্তৃক আয়োজিত সেমিনারে আমার বক্তব্যে আপনার গ্রন্থ থেকে কিছু তথ্য ব্যবহার করব, তা আগাম জানিয়ে রাখলাম।’
এর চেয়ে আনন্দের সংবাদ এই মুহূর্তে আর কী থাকতে পারে! অজস্র জানাই ধন্যবাদ ও কৃতজ্ঞতা উসুদা সেনসেইকে! 





627

সিরিয়ায় সহিংসতা বাড়ছেই। আসাদ সরকার তার অবস্থান থেকে নড়ছে না। অন্যদিকে আসাদ সরকারবিরোধী আন্দোলন মুহুর্মুহু গোলার মুখেও থামছে না। জীবন যাচ্ছে  তবু এ সরকারকে মেনে নিতে পারছে না সরকারবিরোধীরা। একটি গ্রহণযোগ্য সমঝোতার লক্ষ্যে জাতিসংঘ নতুন উদ্যোগ নিচ্ছে। নিরাপত্তা পরিষদে এ রকম একটি প্রস্তাবের খসড়া নিয়ে আলোচনা হলেও তা রাশিয়ার আপত্তির মুখে গ্রহণ করা হয়নি। এ প্রস্তাবে একজন ডেপুটির কাছে সিরিয়ার প্রেসিডেন্ট বাশার আল আসাদের ক্ষমতা হস্তান্তর এবং দুমাসের মধ্যে বিরোধীদের নিয়ে জাতীয় ঐক্যের সরকার গঠনের কথা বলা হয়েছে। সিরীয় সরকার এসব শর্ত না মানলে নতুন পদক্ষেপ গ্রহণ করা হবে বলেও প্রস্তাবে উল্লেখ করা হয়েছে। কিন্তু কী পদক্ষেপ তা উল্লেখ করা হয়নি এতে। প্রস্তাবটি নিয়ে ২৭ জানুয়ারি নিরাপত্তা পরিষদে আলোচনা শুরু হলে রাশিয়া এটি গ্রহণযোগ্য নয় বলে মন্তব্য করে।
রাশিয়া এ প্রস্তাবের বিষয়বস্তু নিয়ে আপত্তি তুলেছে। ওই খসড়া প্রস্তাবে প্রয়োজনে আরও পদক্ষেপ নেয়ার কথা রয়েছে। এখানেই আপত্তি জানিয়েছে রাশিয়া। রাশিয়া এ ক্ষেত্রে আরও পদক্ষেপ বলতে সিরিয়ায় বিদেশি শক্তির হস্তক্ষেপের কথা চিন্তা করছে। রাশিয়ার আপত্তির মুখে জাতিসংঘে কোনো প্রস্তাব পাস সম্ভব নয়। কেননা রাশিয়ার রয়েছে ভেটো ক্ষমতা।
আসাদ সরকারের সঙ্গে রাশিয়ার রয়েছে দীর্ঘদিনের সখ্য। বাণিজ্যিক স্বার্থও কাজ করছে এ সখ্যের পেছনে। মূলত রাশিয়ার সমর্থনের কারণেই আসাদ সরকার আন্তর্জাতিক বিরোধিতার মুখেও এখনো টিকে রয়েছে। কেবল রাশিয়া নয়, চীনও আসাদ সরকারকে সমর্থন দিয়ে যাচ্ছে। গত অক্টোবরে চীন ও রাশিয়া ভেটো ক্ষমতা প্রয়োগ করে সিরিয়া সরকারবিরোধী প্রস্তাব আটকে দেয়। গণআন্দোলনের মুখে সিরিয়ার বর্তমান আসাদ সরকারকে কতকাল রাশিয়া একাট্টা সমর্থন দিয়ে যাবে তাও ভাবার বিষয়। পশ্চিমা শক্তি যেখানে আসাদ সরকারের বিরুদ্ধে সমালোচনামুখর সেখানে বর্তমান বিশ্ব প্রেক্ষাপটে এ সরকারের পক্ষে টিকে থাকা চ্যালেঞ্জ ক্ষরূপ। সিরিয়ার জনগোষ্ঠীই যেখানে আসাদ সরকারের বির“দ্ধে সশস্ত্র আন্দোলন চালিয়ে যাচ্ছে সেখানে এ চ্যালেঞ্জ মোকাবেলা করে টিকে থাকা সম্ভব নয়। আসাদ সরকারের বিরুদ্ধে সিরিয়ান ন্যাশনাল কাউন্সিল দেশ-বিদেশে কাজ করছে, আন্তর্জাতিক ক্ষীকৃতিও পেয়েছে; ফ্রি সিরিয়ান আর্মি সরকারি বাহিনীর বির“দ্ধে সশস্ত্র আন্দোলনও চালিয়ে যাচ্ছে। অন্যদিকে আসাদ সরকারের ওপর থেকে জনসমর্থনও দিন দিন কমছে। আসাদ সরকারের বিদায় ঘণ্টা ১০ মাস আগে বেজে উঠলেও জোর করে ক্ষমতায় টিকে থাকার অপচেষ্টা বিশৃক্সখল রাষ্ট্রে পরিণত করছে।
সিরিয়ার বাস্ততা তুলে ধরতে আরব লীগ মহাসচিব নাবিল আল আরাবি রুশ কর্তৃপক্ষের সঙ্গে বৈঠক করবেন বলে জানা গেছে। সার্বিক পরিস্থিতি তুলে ধরতে নিরাপত্তা পরিষদেও তার বক্তব্য রাখার কথা। তিনি সিরিয়ার বর্তমান সঙ্কট উত্তরণে সবার সমর্থন ও একটি গ্রহণযোগ্য সমাধানের পথ খুঁজছেন। তবে সিরিয়ায় আরব লীগের পর্যবেক্ষক মিশনের ভ‚মিকা নিয়ে তিনিও বিব্রতকর অবস্থার মধ্যে রয়েছেন। ২২ জানুয়ারি থেকে সিরিয়ায় আরব লীগ পর্যবেক্ষক মিশনের কাজও বন্ধ রয়েছে। এ সম্পর্কে এক বিবৃতিতে তিনি বলেছেন, সিরিয়ায় পরিস্থিতির চরম অবনতি ঘটায় এবং সহিংসতা অব্যাহত থাকায় সেখানে আরব লীগের পর্যবেক্ষণ মিশনের কাজ তাৎক্ষণিকভাবে বন্ধ করার সিদ্ধান্ত নেয়া হয়েছে। একই সঙ্গে মিশন সদস্যদের নিরাপত্তা নিশ্চিত করতে প্রয়োজনীয় পদক্ষেপ নেয়ার আহŸানও জানানো হয়।
সিরিয়ার সহিংসতার প্রকৃত চিত্রও পাওয়া যাচ্ছে না। সেখানে সংবাদমাধ্যমের ওপর রয়েছে নিষেধাজ্ঞা। আরব লীগ মিশনের কাজ বন্ধ করার পরবর্তী চার দিনে সরকারি বাহিনীর ভারী অস্ত্রশস্ত্রের হামলায় তিন শতাধিক বেসামরিক লোকের প্রাণহানির খবর পাওয়া যায়। হোমস, কেফার, বাটনা, সাকবা, জিসরিন ও আরবিন এলাকায় ব্যাপক সহিংসতা চলে। মূলত সরকারবিরোধীদের আন্দোলন দমনেই সরকারি বাহিনী এ দমন অভিযান চালায়। এ দমন অভিযানে ইরানের ইন্ধন রয়েছে বলে সম্প্রতি সিরিয়ান ন্যাশনাল কাউন্সিল অভিযোগ করেছে।
সিরিয়ায় গত ১০ মাস ধরে সরকারবিরোধীদের সঙ্গে সরকারি বাহিনীর সংঘর্ষ চলছে। ডিসেম্বরে প্রকাশিত জাতিসংঘের এক হিসাব অনুযায়ী সিরিয়ায় সরকারি বাহিনীর দমন অভিযানে ৫ হাজার লোক মারা গেছে। আর সরকারি হিসাবে সশস্ত্র হামলায় ২ হাজার সৈন্য প্রাণ হারিয়েছে।
সিরিয়ার প্রকৃত অবস্থা জানতে আরব লীগ মিশন কাজ করলেও এর ভ‚মিকা নিয়ে বিতর্ক রয়েছে। গত ২২ জানুয়ারি সিরিয়ায় আরব লীগ মিশনের কাজ এক মাস বাড়ানোর ঘোষণা দেয়া হলেও কার্যক্রম নিয়ে আপত্তি তুলে এর দুদিন পর সৌদি আরব ও অন্যান্য উপসাগরীয় আরব দেশ মিশন থেকে তাদের পর্যবেক্ষক প্রত্যাহার করে নেয়। ফলে পর্যবেক্ষকের সংখ্যা কমে দাঁড়ায় ১১০-এ। এর তিন দিন পর মিশনের কাজই স্থগিত করে দেয়া হয়। তারপরও শান্তিপূর্ণ সমাধানের চেষ্টা চলছে। আরব দেশ, যুক্তরাজ্য, ফ্রান্স ও জার্মানির আনা প্রস্তাবের ওপর ভিত্তি করে জাতীয় ঐক্যের সরকার গঠনের কথা বলা হচ্ছে। রাশিয়াকে বুঝিয়ে এ উদ্যোগ বাস্তবায়নের চেষ্টা কতটুকু সফল হয় তাই এখন দেখার বিষয়।





WORDCOUNT-684

বিশ্বের পাঁচটি কমিউনিস্ট দেশের একটি উত্তর কোরিয়ায় এখনো জাতীয় শোকের রেশ কাটেনি। প্রিয় নেতা কিম জং ইলের মৃত্যুর পর তার তৃতীয় ছেলে কিম জং উন দেশটির নেতৃত্ব গ্রহণ করেছেন। বয়সে নবীন আর রাজনীতিতে দক্ষতার ছাপ না থাকলেও কিম উনের পারিবারিক ঐতিহ্যই দেশ পরিচালনার মূল শক্তি। এছাড়া সেনাবাহিনী ও ওয়ার্কার্স পার্টির অকুণ্ঠ সমর্থন তাকে জোগাচ্ছে সাহস আর এগিয়ে চলার প্রেরণা।
কিম জং ইলের অবর্তমানে কিম জং উনই যে হচ্ছেন উত্তর কোরিয়ার পরবর্তী নেতা তা অবশ্য আগে থেকেই জানা ছিল। গত ১৭ ডিসেম্বর ট্রেনে ভ্রমণকালে হৃদরোগে আক্রান্ত হয়ে কিম জং ইল ৬৯ বছর বয়সে মারা যান। এর দুদিন পর তার মৃত্যুর ঘোষণা দেয়া হয়। কেন দুদিন পর এ খবর জানানো হলো তা ব্যাখ্যা করা না হলেও এটা বোঝা যায়, পরিস্থিতি সামলে নিতেই এ সময় নেয়া হয়েছে। পশ্চিমা বিশ্ব উত্তর কোরিয়া সম্পর্কে এত খবর রাখলেও উত্তর কোরীয় নেতা কিম ইলের মৃত্যুর খবরটি তারা আগে বিশ্ববাসীকে জানাতে পারেনি। অবশ্য উত্তর কোরিয়ায় বেসরকারি কোনো সংবাদমাধ্যম নেই, রাষ্ট্রের অনুমতি ছাড়া সহজে কোনো তথ্য কেউ পেতে পারে না, গোয়েন্দা কৌশলই বাইরে থেকে খবর জানার একমাত্র উপায়। জানা যায়, কিম ইলের মৃত্যুর পর উত্তর কোরিয়া দূরপাল্লার ক্ষেপণাস্ত্র পরীক্ষাও চালিয়েছে। কিম ইল ১৯৯৪ সাল থেকে উত্তর কোরিয়ার রাষ্ট্রপ্রধান ও সেনাবাহিনীর সর্বাধিনায়কের দায়িত্ব পালন করেন। ইলের মৃত্যুতে ১৩ দিনের রাষ্ট্রীয় শোক ২৯ ডিসেম্বর শেষ হয়। আনুষ্ঠানিক শোকের শেষ দিনে দেশজুড়ে ৩ মিনিট নীরবতা পালন করা হয়। জাহাজ ও রেলের হুইসেল বাজিয়ে নীরবতা পালনের শুর“ ও শেষের সঙ্কেত দেয়া হয়। বিশাল আয়োজনে এদিন হয় তার শেষকৃত্যানুষ্ঠান। এতে কিম জং উনকে উত্তর কোরিয়ার সর্বোচ্চ নেতা হিসাবে ঘোষণা করা হয়। কিম উনের নেতৃত্বের প্রতি আস্থা প্রকাশের লক্ষ্যে শেষকৃত্যানুষ্ঠানের বিশাল আয়োজন করা হয় বলে বিশ্লেষকদের অভিমত।
কিম ইলের আত্মনির্ভরশীলতার দর্শন ও প্রতিরক্ষায় পারমাণবিক অস্ত্রের সক্ষমতা সৃষ্টির কৌশল উত্তর কোরিয়ায় কিম ইলকে ঐতিহাসিক স্থানে অধিষ্ঠিত করেছে। শেষকৃত্যানুষ্ঠানে দেশটির আনুষ্ঠানিক রাষ্ট্রপ্রধান কিম ইয়ং ন্যামের বক্তব্য থেকে তার নেতৃত্ব সম্পর্কে ধারণা পাওয়া যায়। তিনি বলেন, কিম জং ইল একুশ শতকে বিশ্ব শান্তি ও স্থিতিশীলতা রক্ষায় অসামান্য অবদান রেখেছেন। এত তাড়াতাড়ি তার চলে যাওয়া আমাদের দল ও বিপ্লবের জন্য অপূরণীয় ক্ষতি। আমাদের এই শোককে শক্তি ও সাহসে পরিণত করে কিম জং উনের নেতৃত্বে এগিয়ে যাব। আনুষ্ঠানিক রাষ্ট্রপ্রধানের বক্তব্যে নতুন নেতার প্রতি আনুগত্যের বহিঃপ্রকাশও পাওয়া যায়। কিম ইয়ং ন্যামের ভাষায়, কিম জং উন এখন আমাদের দল, সেনাবাহিনী ও জনগণের সর্বোচ্চ নেতা। তার বাবা কিম জং ইলের চেতনা, নেতৃত্ব, ব্যক্তিত্ব, নৈতিকতা ও বীরোচিত ধৈর্যের উত্তরাধিকারী তিনি। শবযাত্রা আর শেষকৃত্যানুষ্ঠানে কিম ইলের প্রতি উত্তর কোরিয়ার সাধারণ মানুষের যে আবেগ লক্ষ্য করা গেছে তাতে একথা পরিষ্কার যে, কিম ইলকে জাতীয় বীরের মর্যাদায় অধিষ্ঠিত করেছে দেশটির জনতা। উত্তর কোরীয়বাসীর এ আবেগ অকৃত্রিম কি না এ নিয়ে প্রশ্ন তোলা    অবান্তর।
প্রয়াত উত্তর কোরীয় নেতা কিম জং ইলের প্রতি দক্ষিণ কোরিয়ার শ্রদ্ধা জানানোর ধরন নিয়েও বিতর্কের সৃষ্টি হয়েছে। এমনিতেই দুই দেশের মধ্যে বৈরী সম্পর্ক। ১৯৫০ সালে শুর“ যুদ্ধের আনুষ্ঠানিক সমাপ্তি ঘটেনি। ১৯৫৩ সালের সাময়িক যুদ্ধবিরতি চুক্তির পর তাদের মধ্যে আর কোনো শান্তি চুক্তি হয়নি। সমুদ্রসীমায় রকেট হামলা চালিয়ে যুদ্ধ জাহাজ ডুবিয়ে দেয়া ও সীমান্ত সংঘর্ষ প্রায় নৈমিত্তিক ঘটনা। তার ওপর নিয়ত প্ররোচনামূলক কথা পরিস্থিতিকে আরো জটিল করে তোলে। দক্ষিণ কোরিয়ার বেসরকারি পর্যায়ের প্রতিনিধিরা ইলের প্রতি শ্রদ্ধা নিবেদন করায় উত্তর কোরিয়া এর সমালোচনা করে বলেছে, আমাদের দুর্ভাগ্যের সময় বিশ্বাসঘাতকরা যে অপরাধ করেছে এর সমুচিত জবাব দেয়া হবে।
কিম জং ইলের পর উত্তর কোরিয়ার নতুন নেতা এখন তারই ছেলে কিম জং উন। নতুন নেতার আমলে দেশটির পররাষ্ট্রনীতি বিশেষ করে দক্ষিণ কোরিয়া নীতির কোনো পরিবর্তন ঘটবে কি না কিংবা এর রাজনৈতিক আদর্শের পরিবর্তন হবে কি না তা আলোচনায় উঠে এলেও এমন কোনো আভাস মিলছে না। কোনো অস্থিতিশীল পরিস্থিতিও নজরে পড়ছে না। উত্তর কোরিয়ার জাতীয় প্রতিরক্ষা কমিশনের সা¤প্রতিক এক বিবৃতি তা আরো স্পষ্ট করে দেয়। এতে বলা হয়, উত্তর কোরিয়ার নীতিতে কোনো পরিবর্তন আশা করা দক্ষিণ কোরিয়ার পুতুল সেনাসহ বিশ্বের বোকা রাজনীতিবিদদের উচিত হবে না। বিবৃতিতে আরো বলা হয়, দক্ষিণ কোরিয়ার প্রেসিডেন্ট মিউং বাকের প্রশাসনের সঙ্গে কখনই কোনো সমঝোতায় যাবে না পিয়ংইয়ং।
সাম্যবাদের পতাকাবাহী উত্তর কোরিয়ার সেনাবাহিনী বিশ্বের মধ্যে চতুর্থ বৃহত্তম। সব কিছুতেই এ সেনাবাহিনীকে অগ্রাধিকার দেয়ার নীতি অনুসরণ করছে উত্তর কোরিয়া। উনের আমলেও এর পরিবর্তন হচ্ছে না। তবে এতে চাপের মুখে পড়তে হবে তাকে। এমনিতেই খাদ্য ঘাটতি, অর্থনীতি বিপর্যস্ত। জাতিসংঘের বিভিন্ন সংস্থার হিসাব অনুযায়ী উত্তর কোরিয়ায় জর“রিভিত্তিতে ৬০ লাখ মানুষের খাদ্য সহায়তা দরকার। এসব সমস্যার বাইরে পারমাণবিক কর্মসূচি নিয়ে পশ্চিমা বিশ্বের চাপ মোকাবেলা করতে হবে উত্তর কোরিয়ার নতুন নেতা কিম জং উনকে।





WORDCOUNT-631

নতুন প্রতিরক্ষা কৌশল গ্রহণ করেছে যুক্তরাষ্ট্র। প্রেসিডেন্ট বারাক ওবামা পেন্টাগনে এক প্রেস ব্রিফিংয়ে এ নয়া কৌশল ঘোষণা করেন। এই ঘোষণায় মার্কিন প্রেসিডেন্ট ওবামা প্রতিরক্ষা বাজেট কমানোর কথা বলেছেন। তবে প্রতিরক্ষা ব্যয় কমানোর কথা বলা হলেও এর ফলে বিশ্বব্যাপী তাদের সামরিক শ্রেষ্ঠত্ব যাতে ক্ষুণ্ন না হয় সে কথাও উল্লেখ করা হয়েছে নয়া কৌশলে। অর্থনৈতিক পুনর“জ্জীবন ঘটাতে নয়া প্রতিরক্ষা কৌশলে সামরিক ব্যয় কমানো হচ্ছে। নয়া কৌশল প্রণয়নে চীন ও ইরানের সম্ভাব্য চ্যালেঞ্জ মোকাবেলার দিকটিকে প্রাধান্য দেয়া হয়েছে। অর্থাৎ নয়া মার্কিন প্রতিরক্ষা কৌশলের টার্গেট চীন ও ইরান।
নয়া কৌশল অনুযায়ী আগামী ১০ বছরে মার্কিন প্রতিরক্ষা বাজেট ৪৮ হাজার ৭শ কোটি ডলার কমানো হবে। এ কারণে সৈন্য সংখ্যাও কমানো হবে। অস্ত্র কর্মসূচিও কমানো হতে পারে। তবে এ ব্যাপারে সুনির্দিষ্ট সংখ্যা বা পরিমাণ জানানো হয়নি। ওবামা প্রশাসনের কর্মকর্তাদের মতে, আগামী দশকে মার্কিন সেনা এবং মেরিন কোরের সেনা সংখ্যা শতকরা ১০ থেকে ১৫ ভাগ কমিয়ে ফেলার কথা বিবেচনা করা হচ্ছে।
পেন্টাগনে কোনো মার্কিন প্রেসিডেন্টের প্রতিরক্ষা বাজেট কমানোর ঘোষণা দেয়া এক ব্যতিক্রমী ঘটনা। বারাক ওবামা প্রথম প্রেসিডেন্ট যিনি পেন্টাগনের ভেতর থেকে সরাসরি প্রতিরক্ষা কৌশলে পরিবর্তন আনার ঘোষণা  দিলেন। এ সময় তার পাশে ছিলেন মার্কিন প্রতিরক্ষামন্ত্রী লিওন প্যানেট্টা, উপ-প্রতির¶ামন্ত্রী এশটন কার্টার এবং জয়েন্ট চিফস অব স্টাফের চেয়ারম্যান জেনারেল মার্টিন ডেম্পাসহ ঊর্ধ্বতন সামরিক কর্মকর্তারা। প্রেসিডেন্ট নির্বাচনের আগে ওবামার এ ঘোষণা জাতীয় নিরাপত্তা প্রশ্নে কোনো দুর্বলতার বহিঃপ্রকাশ ঘটায় কিনা সে সম্পর্কে ওবামা নিজেই সতর্ক ছিলেন। তার কথাতেও এর প্রমাণ মেলে। তিনি বলেন, সীমিতসংখ্যক সৈন্য ছাঁটাই করা হবে। তবে মার্কিন সামরিক শক্তির ক্ষতিসাধন করে তা করা হবে না। বিশ্বের অবশ্যই এ কথা জানা থাকতে হবে যে, যুক্তরাষ্ট্র কঠোর পরিশ্রমী। সম্ভাব্য হুমকি মোকাবেলায় সব সময় প্রস্তুত এমন সশস্ত্র বাহিনী নিয়ে যুক্তরাষ্ট্র সামরিক শ্রেষ্ঠত্ব অক্ষুণ্ন রাখবে।
নতুন প্রতিরক্ষা কৌশলে ইরাক ও আফগানিস্তানে মার্কিন সেনাবাহিনীর নেতৃত্বে বিদ্রোহ দমন অভিযানে ভবিষ্যতে জড়িত হওয়ার সম্ভাবনা বাতিল করে দেয়া হয়েছে। তবে এশিয়া প্রশান্ত মহাসাগরীয় এলাকায় মার্কিন সামরিক উপস্থিতি জোরদার করার কথা বলা হয়েছে। ওবামা জানান, আমরা এশিয়া প্রশাš— মহাসাগরীয় অঞ্চলে আমাদের উপস্থিতি আরো জোরদার করব। এ ক্ষেত্রে বাজেট কমানো হবে না। নয়া প্রতিরক্ষা কৌশল সম্পর্কে মার্কিন প্রতিরক্ষামন্ত্রী বলেন, কৌশল অনুযায়ী সৈন্য সংখ্যা কমানো হবে। তবে যুক্তরাষ্ট্র এশিয়ায় তার সামরিক ভ‚মিকা বাড়াবে ও মধ্যপ্রাচ্যে শক্তিশালী উপস্থিতি অবশ্যই বজায় রাখবে।
যুক্তরাষ্ট্রের নতুন কৌশল ঘোষণায় এরই মধ্যে নানা প্রতিক্রিয়ার সৃষ্টি হয়েছে। চীন বিষয়টিকে স্বাভাবিকভাবে নিচ্ছে না। এশিয়ায় সামরিক উপস্থিতি বাড়ানোর বিপক্ষে যুক্তরাষ্ট্রকে সতর্ক করে দিয়েছে চীন। দেশটির রাষ্ট্রীয় বার্তা সংস্থা সিনহুয়ার এক সম্পাদকীয়তে এ অঞ্চলে যুক্তরাষ্ট্রের শান্তিপূর্ণ ভ‚মিকাকে স্বাগত জানানো হলেও দেশটির দায়িত্বজ্ঞানহীন আচরণের নিন্দা জানানো হয়। সম্পাদকীয়তে বলা হয়, এ অঞ্চলে শান্তি ও স্থিতিশীলতা রক্ষায় যুক্তরাষ্ট্রের ভ‚মিকা প্রশংসনীয়। কিন্তু নতুন প্রতিরক্ষা কৌশলে এশিয়াকে যেভাবে টার্গেট করা হয়েছে তাতে আঞ্চলিক শান্তি হুমকির মুখে পড়তে পারে। চীনের বিভিন্ন পত্রিকায় এ কারণে যুক্তরাষ্ট্রের কড়া সমালোচনা করা হয়। গ্লোবাল টাইমসে যুক্তরাষ্ট্রকে এশিয়ায় ‘সমস্যা সৃষ্টিকারী’ হিসেবে উল্লেখ করা হয়েছে। পরমাণু কর্মসূচি নিয়ে ইরানের সঙ্গে দীর্ঘদিন ধরেই যুক্তরাষ্ট্রের সম্পর্ক ভালো যাচ্ছে না। যুক্তরাষ্ট্র স¤প্রতি ইরানের বিরুদ্ধে অর্থনৈতিক নিষেধাজ্ঞা আরোপ করেছে। ইউরোপীয় ইউনিয়নও একই পথে এগোচ্ছে। হরমুজ প্রণালীর কাছে ইরানের নৌমহড়া ও ব্রিটিশ রণতরীর উপস্থিতি নতুন করে উত্তেজনার সৃষ্টি করছে। ইরানের অর্থমন্ত্রী শামসুদ্দিন হোসেনি ইরানের বিরুদ্ধে তেল রফতানি বন্ধসহ অর্থনৈতিক নিষেধাজ্ঞাকে অর্থনৈতিক যুদ্ধ হিসাবে উল্লেখ করেছেন। মোট কথা নয়া মার্কিন প্রতিরক্ষা কৌশল এশিয়ায় এখনই অস্থিরতার সৃষ্টি করেছে।
চীন ও ইরানকে টার্গেট করে প্রণীত মার্কিন নয়া প্রতিরক্ষা কৌশল দেশ দুটিকে বেশ ভাবিয়ে তুলেছে। অবশ্য এ নিয়ে ইরান যতটা উদ্বিগ্ন, চীন ততটা নয়। চীন পরমাণু শক্তিধর দেশ। চীনের সামরিক শক্তির বিকাশকে যুক্তরাষ্ট্র দীর্ঘদিন ধরেই প্রতিদ্ব›দ্বীর দৃষ্টিতে দেখে আসছে। আর চীনও সহজে ছাড় দেয়ার পাত্র নয়। কেবল সামরিক নয়, অর্থনৈতিক দিক দিয়েও চীন যুক্তরাষ্ট্রের প্রতিদ্ব›দ্বী। তাই সামরিক ও অর্থনৈতিক দিক দিয়ে শ্রেষ্ঠত্ব ধরে রাখতে চীন ও যুক্তরাষ্ট্রের মধ্যে প্রতিদ্ব›িদ্বতা অনেকটা স্বাভাবিক। কিন্তু ইরান যুক্তরাষ্ট্রের প্রতিদ্ব›দ্বী নয়, সমকক্ষও নয়। ইরানের পরমাণু কর্মসূচি নিয়ে যুক্তরাষ্ট্রের সঙ্গে মতবিরোধ রয়েছে। যুক্তরাষ্ট্রের অভিযোগ, ইরান আন্তর্জাতিক মতামতকে উপেক্ষা করে বিদ্যুৎ উৎপাদনের নামে পারমাণবিক অস্ত্র তৈরি করছে। ইরান এ অভিযোগ অস্বীকার করলেও যুক্তরাষ্ট্র তা মানছে না। ইরানের দূরপাল্লার ক্ষেপণাস্ত্র পরীক্ষাও পারস্য উপসাগর এলাকায় যুক্তরাষ্ট্রের আধিপত্যকে খর্ব করছে বলে মনে হয়। তাই ইরানও যুক্তরাষ্ট্রের মাথাব্যথার কারণ হয়ে দাঁড়িয়েছে।





WORDCOUNT-717

এক সপ্তাহেরও বেশি সময় ধরে পাকিস্তানের সরকার ও সেনাবাহিনীর মধ্যে দ্ব›দ্ব ও উত্তেজনা চলার পর ১৪ জানুয়ারি প্রেসিডেন্ট আসিফ আলী জারদারির বাসায় গিয়ে সাক্ষাৎ করেছেন সেনাপ্রধান পারভেজ কায়ানি। ওই সাক্ষাতের ফলে বোঝা যাচ্ছে তাত্তিকভাবে সেখানকার সেনাবাহিনী এখনো সরকারের অধীনে আছে, জারদারি-গিলানিও আপাতত রাষ্ট্রক্ষমতায় রয়েছেন। হয়তো অচিরেই কোনো সেনা অভ্যুত্থান হবে না এবং সেখানকার নির্বাচিত সরকারই রাজনৈতিক সংস্কারের মধ্য দিয়ে নতুন জাতীয় নির্বাচনের আবহ তৈরি করবে। নির্বাচন হওয়ার কথা ছিল আগামী বছর এবং প্রধানমন্ত্রী গিলানি মেয়াদ পূর্ণ করার ব্যাপারে দৃঢ়প্রতিজ্ঞাও ঘোষণা করেছিলেন। কিন্তু বোঝা যাচ্ছে, পরিবর্তিত পরিস্থিতিতে আগাম নির্বাচনই হবে এ সরকারের জন্য সম্মানজনকভাবে বিদায় নেয়ার একমাত্র উপায়।
শুধু তাই নয়, সেনাবাহিনীর সঙ্গে দ্বন্দের জের হিসেবে সরকার আদালতের আজ্ঞাবহ হয়ে পড়বে, এমন পরিস্থিতির সৃষ্টি হয়েছে পাকিস্তানের। এ পরিস্থিতি প্রেসিডেন্ট আসিফ আলী জারদারির জন্য অশনি সঙ্কেত হয়ে উঠেছে। প্রেসিডেন্ট চেয়েছিলেন, গণতান্ত্রিক সরকারের কর্তৃত্ব দেখাতে। ফল দাঁড়িয়েছে, পাকিস্তানের সুপ্রিমকোর্ট থেকে প্রেসিডেন্টের বিরুদ্ধে দুর্নীতির মামলা নতুন করে শুরু হতে যাচ্ছে। সুপ্রিম কোর্ট থেকে গত ১৬ জানুয়ারি পাকিস্তানের প্রধানমন্ত্রী গিলানির বিরুদ্ধে আদালত অবমাননার অভিযোগ এনে কারণ দর্শানোর নোটিশ এবং তাকে ১৯ জানুয়ারি সশরীরে আদালতে হাজির হওয়ার নির্দেশ দেয়া হয়েছে। কারণ প্রধানমন্ত্রী গিলানি এতদিনেও  প্রেসিডেন্ট ও অন্যান্য কর্মকর্তার বিরুদ্ধে যেসব দুর্নীতির মামলা রয়েছে সেগুলো চালু করার আদেশ পালন করেননি। এই পরিস্থিতিতে আগাম নির্বাচন ছাড়া অন্য কোনো সম্মানজনক প্রস্থানপথ খোলা নেই জারদারি ও তার দল পিপিপির সামনে।
বোঝা যাচ্ছে, নির্বাচিত সরকার ক্ষমতায় থাকলেও কার্যত তা নিষ্ক্রিয় হয়ে পড়েছে। একদা যে দেশের মেরঘাট ও সিন্ধু উপত্যকা থেকে এক সমৃদ্ধ মানব সভ্যতার সূত্রপাত ঘটেছিল, সে দেশটি  বিশ্বে হয়ে উঠেছে অগণতান্ত্রিক ও অমানবিক চেহারার শ্রেষ্ঠ উদাহরণ।  মোহাম্মদ আলী জিন্নাহর ধর্মনিরপেক্ষতায় রাষ্ট্রীয় আদর্শ বাতিল করে এই দেশটি ১৯৫৬ সালে প্রবেশ করে সামরিক শাসনের যুগে। পাকিস্তানে সেই যে গণতন্ত্রের সঙ্কট শুরু হয়েছে, তার আর অবসান ঘটেনি বরং বর্তমানে সামরিকতন্ত্র ও ইসলামী জঙ্গিবাদের মাধ্যমে অগণতান্ত্রিকতাই হয়ে উঠেছে দেশটির নিয়তি। এখন পাকিস্তানের সংসদ থেকে গণতন্ত্রের পক্ষে প্রস্তাব গ্রহণের যে উদ্যোগ নেয়া হয়েছে, যাকে গিলানি বলছেন ‘গণতন্ত্র বনাম একনায়কতন্ত্রে’র ভোটাভুটি, তা কতটুকু বাস্তব রূপ পাবে তাও অনিশ্চিত হয়ে উঠেছে। ইমরান খানের মতো বিরোধীদলীয় নেতারাও বলছেন, যদিও তারা জারদারি সরকারের বিরুদ্ধে কিন্তু সামরিক শাসন আসুক সেটি কোনোমতেই চান না তারা।
সব মিলিয়ে এখন পাকিস্তানে চলছে সরকার ও সেনাবাহিনীর মধ্যে স্নায়ুযুদ্ধ। প্রেসিডেন্ট জারদারির বিরুদ্ধে দুর্নীতির মামলা দুবছরেরও বেশি সময় হলো ঢেকে রাখা হয়েছিল। কিন্তু এখন সরকার তার বিরুদ্ধে সুইজারল্যান্ডের আদালতে দুর্নীতির মামলাটি পুনরায় চালু করার ক্ষেত্রে সর্বোচ্চ আদালতের নির্দেশ মেনে নিতে রাজি হয়েছে। এ মামলাটি পুনরায় শুরু হবে কি হবে না সে ব্যাপারে ১৬ জানুয়ারি পাকিস্তানের সুপ্রিমকোর্ট থেকে রায় হয়েছে। এ রায়ে প্রধানমন্ত্রী ইউসুফ রাজা গিলানির বিরুদ্ধে আদালত অবমাননার অভিযোগ আনা হয়েছে। কেননা তিনি আদালতের পূর্ববর্তী রায় কার্যকর করেননি। উল্লেখ্য, এর আগে পারভেজ মোশারফ ও বেনজির ভুট্টোর মধ্যে সমঝোতার অংশ হিসেবে জাতীয় সমঝোতা অধ্যাদেশ (এনআরও) প্রণয়ন করা হয়েছিল এবং ওই অধ্যাদেশের মাধ্যমে পাকিস্তানের সিনিয়র রাজনীতিকদের বিভিন্ন দুর্নীতি-অনিয়মের অভিযোগ থেকে রেহাই দেয়া হয়েছিল। এ অধ্যাদেশের মাধ্যমে পাকিস্তানের বর্তমান প্রেসিডেন্ট জারদারিকেও দুর্নীতির মামলা থেকে অব্যাহতি দেয়া হয়েছিল।
এ রকম দ্বান্দিক পরিস্থিতিতে সরকারি দল অবশ্য সেনাবাহিনীর সঙ্গে দ্বন্দে বিরোধী দলগুলোকে তাদের কাছে টানার সর্বাত্মক চেষ্টা চালিয়ে যাচ্ছে। এরই ফল হিসেবে, বিরোধী দলের কয়েকটি গুরুত্বপূর্ণ দাবি মেনে নেয়া হয়েছে। সরকার রাজি হয়েছে নতুন ভোটার তালিকা তৈরি করতে। সরকারের পক্ষ থেকে জানানো হয়েছে, অন্তর্বর্তী সরকারের গঠনরীতি চূড়ান্ত হওয়ার পর সংসদ নির্বাচনের তারিখ ঘোষণা করা হবে। এর ফলে কোনো কোনো বিশ্লেষক অবশ্য মনে করছেন যে, রাজনৈতিক পরিবেশ আগের চেয়ে উন্নত হয়ে উঠেছে। কিন্তু ১৬ জানুয়ারির পরিস্থিতি থেকে বোঝা যাচ্ছে, এ সঙ্কট আরো বহুদূর গড়াবে।
রাষ্ট্রক্ষমতায় পূর্ণ মেয়াদ থাকার প্রত্যাশা নিয়ে গিলানি সরকার অবশ্য একই সঙ্গে দেশ-বিদেশের রাজনৈতিক ও কূটনৈতিক সমর্থন আদায়ের চেষ্টাও চালিয়ে যাচ্ছে। পার্লামেন্টেও সব দলের প্রতি বক্তব্যে তিনি বলেছেন, ‘সরকারকে সমর্থন না দিলে পাকিস্তানে পুনরায় সামরিক শাসন ফিরতে পারে।’ এমপিদের সতর্ক করে দিয়ে তিনি বলেছেন, ‘গণতন্ত্র বা একনায়কতন্ত্রের একটিকে বেছে নিতে হবে।’ কিন্তু বাস্তবতা হলো, ভোটাভুটির ফল যাই হোক না কেন, জারদারি যে কোনো মুহূর্তে অভিশংসনের মুখে পড়তে পারেন।
পাকিস্তান এমন এক দেশ যেখানে সেনাবাহিনীর সহযোগিতা ও সমর্থন ছাড়া সরকার পরিচালনা অথবা রাজনৈতিক প্রক্রিয়া চালানো কখনই সম্ভব নয়। গণতান্ত্রিক শাসন দূরে থাক, নির্বাচিত সরকারের রাষ্ট্রপরিচালনাই এখানে দুষ্কর। পাকিস্তানের বর্তমান সরকারও তাই সামরিক বাহিনীর ওপর তাদের পূর্ণ আস্থা ব্যক্ত করার মধ্য দিয়ে সেনাবাহিনীকেও আশ্বস্ত করার চেষ্টা করেছে। বিভিন্ন রাষ্ট্র, বিশেষ করে যুক্তরাষ্ট্র পাকিস্তানের রাজনৈতিক পরিস্থিতিতে উদ্বিগ্ন। কেননা পাকিস্তানে একটি মোটামুটি নির্বাচিত গণতান্ত্রিক সরকার থাকার ওপর যুক্তরাষ্ট্রের সন্ত্রাসবিরোধী অভিযানের সম্পর্ক রয়েছে। তবে প্রেসিডেন্ট জারদারির সঙ্গে সেনাপ্রধান পারভেজ কায়ানির বৈঠকের পর পরিস্থিতি খানিকটা স্বাভাবিক হয়ে এসেছে বলে মনে করা হয়েছিল। কিন্তু সরকার ও সেনাবাহিনীর মধ্যে যে কার্যকর সমঝোতা হয়নি তা বোঝা যাচ্ছে সুপ্রিমকোর্ট থেকে প্রদত্ত ১৬ জানুয়ারির রায় থেকে।





WORDCOUNT-746

সল্টলেক হবে বার্মিংহাম : গত বছরের পশ্চিমবঙ্গ বিধানসভা নির্বাচনের আগে মমতা বন্দ্যোপাধ্যায়ের নেতৃত্বাধীন তৃণমূল কংগ্রেসের নেতৃবৃন্দ ঘোষণা দিয়েছিলেন, তাদের দল যদি ক্ষমতায় আসে তবে তারা কলকাতাকে লন্ডন এবং উত্তরবঙ্গকে সুইজারল্যান্ড বানাবেন। নির্বাচনে জয়ী হয়ে মুখ্যমন্ত্রী মমতা বন্দ্যোপাধ্যায় কলকাতাকে লন্ডন এবং উত্তরবঙ্গকে সুইজারল্যান্ড বানানোর প্রয়োজনীয় উদ্যোগও নিয়েছেন।
এদিকে ৯ জানুয়ারি কলকাতার উপকণ্ঠের সল্টলেকের একটি নিকাশি ব্যবস্থার উদ্বোধন করতে গিয়ে পশ্চিমবঙ্গের পৌরমন্ত্রী ফিরহাদ হাকিম বলেছেন, মুখ্যমন্ত্রী মমতা বন্দ্যোপাধ্যায় প্রতিমুহ‚র্তে কলকাতার সঙ্গে সল্টলেকের উন্নয়ন নিয়ে ভাবেন। কলকাতা যদি লন্ডন হয়, তবে সল্টলেককে করা হবে বার্মিংহাম।
১১টি সুড়ঙ্গপথ : ভারতের চীন ও পাকিস্তান সংলগ্ন সীমান্ত এলাকার নিরাপত্তা জোরদার করতে ভারত এবার ওই সীমান্ত এলাকায় ১১টি সুড়ঙ্গপথ তৈরির উদ্যোগ নিয়েছে। এই ১১টি সুড়ঙ্গপথ তৈরি করা হবে জম্মুকাশ্মির, উত্তরাখণ্ড, অর“ণাচল প্রদেশ এবং সিকিম রাজ্যের সীমান্ত এলাকায়। এই পথের মোট দৈর্ঘ্য হবে ৮৯ কিলোমিটার। এই পথগুলো পার্বত্য এলাকায় নির্মিত হওয়ার কারণে বছরের বারো মাসই এই পথ চলাচলের উপযোগী থাকবে। এই সুড়ঙ্গ পথগুলো তৈরি করবে সেনাবাহিনীর সড়ক নির্মাণ সংস্থা বর্ডার রোড অর্গানাইজেশন বা বিআরও।
বিআরও সূত্র থেকে বলা হয়েছে, জম্মুকাশ্মিরের জোজিলায় ১২ কিলোমিটার এবং জেড মোড়ে ৬ দশমিক ৫ কিলোমিটার দীর্ঘ দুটি সুড়ঙ্গপথ তৈরি করা হবে। উত্তরাখণ্ডের র“দ্রপ্রয়াগেও তৈরি হবে একটি পথ। অরুণাচল প্রদেশে করা হবে দুটি পথ। এর দূরত্ব হবে ২৫ দশমিক ৪ কিলোমিটার। সিকিমে তৈরি হবে দুটি সুড়ঙ্গ পথ। এই পথ নির্মাণ হলে চীন ও পাক সীমান্তে ভারতীয় সেনাবাহিনীর যাতায়াত সহজ হবে।
তুলসীর মলম : সর্দি-কাশি-জ্বরে তুলসী পাতার রস যুগযুগ ধরে ব্যবহার করে আসছে আমাদের দেশের মানুষজন। কিন্তু এই তুলসী গাছে তেজস্ক্রিয়তা ঠেকানোরও যে গুণ রয়েছে সেটিই এবার গবেষণা করে আবিষ্কার করেছে ভারতের ডিআরডিও বা ডিফেন্স রিসার্চ অ্যান্ড ডেভেলপমেন্ট অর্গানাইজেশনের বিজ্ঞানীরা। ইতিমধ্যে তারা তুলসী গাছ দিয়ে একটি মলমও তৈরি করেছে। ওই মলম তেজস্ক্রিয়তা রোধে সহায়ক হবে বলে দাবি করেছেন বিজ্ঞানীরা। ডিআরডিও’র চিফ কন্ট্রোলার সেলভামূর্তি বলেছেন, তুলসী গাছ থেকে আমরা একটি মলম বের করেছি। তা গায়ে মেখে নিলে তেজস্ক্রিয়তায় আর কোনো ক্ষতি হবে না। প্রাথমিক পরীক্ষায় আমরা সফল হয়েছি। আর সামান্য কিছু গবেষণা বাকি। তা সম্পূর্ণ হলে বাণিজ্যিকভাবে মলম তৈরি শুরু হবে। আর এতে করে আমাদের সেনারা সবচেয়ে বেশি উপকৃত হবে। তিনি আরো বলেছেন, ‘তুলসীর মলমে  কোনো পার্শ্বপ্রতিক্রিয়া নেই।
সাইরেন টাওয়ার : প্রাকৃতিক দুর্যোগ, আইনশৃক্সখলা পরিস্থিতি বা আবহাওয়াবার্তা পৌঁছানোর জন্য এবার পশ্চিমবঙ্গের বিভিন্ন জায়গায় বসানো হচ্ছে ৩৬৮টি সাইরেন টাওয়ার। মুখ্যমন্ত্রী মমতা বন্দ্যোপাধ্যায় বা রাজ্যের সংশ্লিষ্ট মন্ত্রীর বার্তাও শোনা যাবে ওই সাইরেন টাওয়ারে। কলকাতা শহরসহ রাজ্যের বিভিন্ন জেলায় বসানো হচ্ছে এই সাইরেন টাওয়ার। রাজ্য সচিবালয়ে এ কথা জানিয়েছেন পশ্চিমবঙ্গের বেসামরিক প্রতিরক্ষা দমকল এবং প্রাকৃতিক বিপর্যয় মন্ত্রী জাভেদ খান। বিভিন্ন জেলার সরকারি ভবন, ল্যাম্পপোস্ট এবং উঁচু বাড়িতে লাগানো হবে এই সাইরেন।
মন্দিরের আয় : পৃথিবীর এখন সবচেয়ে ঐশ্বর্যশালী এবং ধনী মন্দির হলো ভারতের অন্ধ্র প্রদেশের ভগবান ভেঙ্কটেশ্বর বালাজির মন্দির। এই মন্দিরে ২০১১ সালে আয় হয়েছে ১ হাজার ৭শ কোটি রুপি। এই টাকার মধ্যে ১ হাজার ১শ কোটি রুপি আয় হয়েছে ভক্তদের কাছ থেকে পাওয়া নগদ অর্থ এবং ব্যাংকে গচ্ছিত থাকা মন্দিরের ধনরত্ন ও অর্থের বার্ষিক সুদ থেকে। আর ২শ কোটি আয় হয়েছে মন্দির দর্শনের জন্য ভক্তদের কাছে প্রবেশপত্র বিক্রি করে। বাকি অর্থ আয় হয়েছে ভক্তদের কাছ থেকে পাওয়া মণিমুক্তো, স্বর্ণ ও রৌপ্যালঙ্কার এবং মন্দিরের প্রসাদ বিক্রিসহ অন্য খাত থেকে। মন্দিরের জন্য গঠিত তিরুমালা তিরুপতি দেবস্থান ট্রাস্ট এক বিবৃতিতে এ কথা জানিয়েছে।
ট্রাস্ট আরো বলেছে, গতবছর মন্দির দর্শন করেছেন ২ কোটি ২০ লাখ ভক্ত। এঁদের মধ্যে  রয়েছেন ভারতের রাষ্টপতি প্রতিভা দেবী সিং পাতিল, শ্রীলঙ্কার প্রেসিডেন্ট মহীন্দ্র রাজাপাকসে, নেপালের প্রথম রাষ্টপতি রামবরণ যাদব, ভারতের পররাষ্টমন্ত্রী এসএম কৃষ্ণ সহ দেশ-বিদেশের বিশিষ্টজনেরা।
শতবর্ষে জনগণ-মন-অধিনায়ক : আজ থেকে শতবর্ষ আগে সেই ১৯১১ সালের ২৭ ডিসেম্বর কংগ্রেসের কলকাতা অধিবেশনে প্রথম গাওয়া হয়েছিল কবিগুরু রবীন্দ্রনাথ ঠাকুরের জনগণ-মন-অধিনায়ক জয় হে গানটি। সেই গানটিকে জার্মানিতে গড়া আজাদ হিন্দ বাহিনীতে জাতীয় সংগীতের মর্যাদা দেন নেতাজি সুভাষচন্দ্র বসু। পূর্ব এশিয়ার আজাদ হিন্দ বাহিনীতেও জাতীয় সংগীত হিসেবে মর্যাদা দেয়া হয় এই গানটিকে। এরপর ১৯৪৭ সালের ১৫ আগস্ট ভারত স্বাধীন হওয়ার পর ১৯৫০ সালে গণপরিষদ এই গানটিকে জাতীয় সংগীতের মর্যাদা দেয়। সেই গানটি শতবর্ষে পা দিল।
কুকুরের বংশবৃদ্ধি রোধে : কলকাতা পৌর এলাকায় রয়েছে অন্তত ৬০ হাজার বেওয়ারিশ বা পথকুকুর। নিয়মিতই বাড়ছে এই পথকুকুরদের সংখ্যা। এই পথকুকুররা নিয়মিত আক্রমণ করছে মানুষকে। আর কুকুরে কামড়ানো মানুষের চিকিৎসার জন্য পৌরসভা শহরের ১৫টি স্থানে চালু করেছে চিকিৎসা কেন্দ্র। এখান থেকেই দেয়া হচ্ছে ‘অ্যান্টি র‌্যাবিস’ টিকা। গত এপ্রিল থেকে এখন পর্যন্ত সাড়ে ৬ হাজার কুকুরে কামড়ানো মানুষকে দেয়া হয়েছে ওই প্রতিষেধক টিকা।
এবার পৌরসভা শহরের বেওয়ারিশ কুকুর বংশবৃদ্ধি রোধের জন্য নতুন উদ্যোগ গ্রহণ করেছে। পৌরসভার মেয়র পারিষদ (স্বাস্থ্য) অতীন ঘোষ এবং ডেপুটি চিফ হেলথ অফিসার ডা. টিকে মুখার্জি বলেছেন, কলকাতার বাইপাস এলাকার ধাপার কাছে থাকা কুকুরদের খোঁয়াড়ে এবার ল্যাপারোস্কোপ যন্ত্র দিয়ে বেওয়ারিশ কুকুরদের জন্মনিয়ন্ত্রণের জন্য অপারেশন করা হচ্ছে। এই যন্ত্রের সাহায্যে প্রতিদিন ৬০ থেকে ৭০টি কুকুরের প্রজনন ক্ষমতা বন্ধ করার জন্য অস্ত্রোপচার করা হচ্ছে। এতে করে শহরে কমে আসবে বেওয়ারিশ কুকুরের সংখ্যা।


