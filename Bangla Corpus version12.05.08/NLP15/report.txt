
1419

 ‘পুলিশের নিষেধাজ্ঞায় বিরোধী দল তাদের পূর্বনির্ধারিত ঢাকায় গণমিছিল কর্মসূচি একদিন পিছিয়ে দিয়েছে’ এ ছিল ২৯ জানুয়ারি সংবাদপত্রগুলোর অন্যতম সংবাদ। দেশে কি জরুরি অবস্থা চলছে? নাকি সামরিক শাসন? জবাব ‘না’ হলে বিরোধী দলের রাজনৈতিক কর্মসূচিকে ঘিরে সরকারের এমন নিষেধাজ্ঞা কেন? বিরোধী পক্ষ তো অনেক আগেই রাজধানীতে ‘গণমিছিল’ কর্মসূচি ডেকেছে। ঢাকা মহানগর আওয়ামী লীগের এমন কী দায় পড়ল একই দিন সমাবেশ আয়োজনের? তাদের  ভয়টা কোথায়? উদ্দেশ্যইবা কী? বিরোধী দলের সঙ্গে এমন সংঘাতময় পরিস্থিতিতে জড়িয়ে যাচ্ছে কেন তারা? ‘তবে এসবের পরিণতি শুভ হবে না’ জোর গলায় বলেছেন বিরোধী দলের নেতা খালেদা জিয়া। পরিস্থিতি শুভ হয়নি। ঢাকায় গণমিছিলের কর্মসূচি পিছালেও ওইদিন সারাদেশে বিক্ষোভ সংঘর্ষ হয়েছে, জ্বালাও পোড়াও হয়েছে। তিন বিএনপি নেতাকর্মীসহ একজন নিরীহ রিকশাচালকের প্রাণ গেছে পুলিশের গুলিতে। অন্যদিকে প্রধানমন্ত্রী শেখ হাসিনার অভিযোগ ‘বিএনপি সেনাবাহিনীতে অঘটন ঘটিয়ে ক্ষমতায় যাওয়ার চেষ্টা করেছে’। অভিযোগ, পাল্টা অভিযোগ আর কতদিন?
অসহিষ্ণু রাজনৈতিক পরিস্থিতি, সেনাবাহিনীতে অভ্যুত্থান চেষ্টা সবকিছু মিলিয়ে আবারো বিশ্ব সংবাদ মাধ্যমে আলোচিত বাংলাদেশ। ব্রিটিশ সাময়িকী দি ইকোনমিস্ট তাদের এক প্রতিবেদনে বাংলাদেশের রাজনীতিকে ‘অশান্ত আবাস’ বলে আখ্যা দিয়েছে। চারদিকে সঙ্কট। কোনটা রেখে কোনটা সামলাবে সরকার? বিরোধী দলের  সমাবেশ বা জনসভার স্থান। পুলিশ দিয়ে ঘেরাও করে, বিরুদ্ধমত রোধ করলে পরিণতি শুভ হয় না এটা আওয়ামী লীগ এবং তার মিত্ররা ভালো করেই জানে। গণতন্ত্রের জন্য  সুদীর্ঘ সংগ্রামের অভিজ্ঞতা রয়েছে আওয়ামী লীগের। এমন সংগ্রামে রাজপথে আরো ছিল সিপিবি, জাসদ, বাসদ, ওয়ার্কার্স পার্টি। মহাজোট সরকারের বড় শরিক সাবেক সামরিক জান্তা হুসেইন মুহম্মদ এরশাদের দল জাতীয় পার্টিও জানে জনতার দাবি উপেক্ষার ফল। ১৯৯০ সালে গণঅভ্যুত্থানে ক্ষমতা ছাড়তে হয়েছে এরশাদকে। ক্ষমতাসীনদের বোঝা উচিত তাদের জন্য বিএনপির চেয়েও বড় বিপদ জামায়াত আর তাদের উগ্র সাম্প্রদায়িক রাজনীতি।
তবে পরিস্থিতি ব্যাখ্যা করে একটা ভালো সমীকরণ করেছেন আইন প্রতিমন্ত্রী কামরুল ইসলাম। তার ভাষায়Ñ বিএনপি এখন জামায়াতের পেটে। এখন মূল দল জামায়াত। বিএনপি তাদের সহযোগিতা করছে। হিযবুত তাহ্রীর বলুন, আর যাই বলুন, এগুলো সবই জামায়াতের। ধর্মান্ধদের কাজে লাগিয়ে সেনাবাহিনীতে অভ্যুত্থান চেষ্টা, সরকার উৎখাত, গণতন্ত্র বিপন্ন করা, বাংলাদেশকে জঙ্গি রাষ্ট্রে পরিণত করাসহ অনেক আশঙ্কার কথা বলা হয়েছে বাংলাদেশের কমিউনিস্ট পার্টির (সিপিবি) জাতীয় সমাবেশ থেকে। ২৭ জানুয়ারির ওই সমাবেশে থেকে সরকারকে জঙ্গি-সাম্প্রদায়িক শক্তি সম্পর্কে সতর্ক করে দেয়া হয়। সমাবেশে সিপিবি নেতারা বলেন, জঙ্গি-সাম্প্রদায়িক শক্তির উত্থানে দেশের সামনে মহাবিপদের আশঙ্কা রয়েছে। বিএনপির বিরুদ্ধে সরকারের গদির লড়াইয়ের চেয়ে ওই মহাবিপদ মোকাবেলা জরুরি বলে মনে করেন তারা।
সিপিবির আশঙ্কা উড়িয়ে দেয়ার মতো পরিস্থিতি দেশে নেই। আওয়ামী লীগ নেতৃত্বাধীন মহাজোট সরকারকে ব্যর্থ প্রমাণে সক্রিয় অনেক মহল। বিএনপি তো আছেই তার সঙ্গে রয়েছে যুদ্ধাপরাধীদের দল জামায়াত। আন্তর্জাতিক অপরাধ ট্রাইব্যুনালে জামায়াতের শীর্ষ নেতাদের বিচার চলছে একাত্তরে সংঘটিত অপরাধের জন্য।  জামায়াতের দ্বিতীয় সারির নেতারা ¯^াধীন বাংলাদেশে সামরিক-বেসামরিক ছত্রছায়ায় থেকে ঘোর বিপদে টিকে থাকার কৌশল শিক্ষা নিয়েছে। অর্থবলে তারা আজ অনেক কিছু নিয়ন্ত্রণ করে। দেশে-বিদেশে তাদের মিত্র অনেক। বিএনপির রোডমার্চ, জনসভায় এখন মূল জনবল হয়ে দাঁড়িয়েছে জামায়াত। বিএনপির ওপর ভর করে জামায়াত ঘুরে দাঁড়ানোর চেষ্টা করছে। ২৮ জানুয়ারি ঢাকা মহানগর জামায়াতের আমির রফিকুল ইসলাম ও সেক্রেটারি জেনারেল নুরুল ইসলাম বুলবুল এক যৌথ বিবৃতিতে জানিয়েছেন, গণমিছিলে নিষেধাজ্ঞা জারি করে বিরোধী দলের আন্দোলন সাময়িকভাবে বাধাগ্রস্ত করা গেলেও সরকারের পতন ঠেকানো যাবে না। এর মাধ্যমে সরকার বিরোধী দলের গণতান্ত্রিক অধিকারই শুধু হরণ করেনি; নিজেদের ফ্যাসিস্ট ও বাকশালী চেহারা আবারো জাতির সামনে প্রকাশ করেছে।
 
রক্ষা হলো না! চারজনের প্রাণহানি
২৯ জানুয়ারি সম্ভাব্য সংঘাতময় পরিস্থিতি থেকে রক্ষা পাওয়ার কথা ছিল কিন্তু হয়নি। ঢাকায় বিরোধী দলের কর্মসূচি না থাকলেও ওইদিন সারাদেশে বিক্ষোভ করেছে বিরোধী দলের নেতাকর্মীরা। বিক্ষোভ সামাল দিতে গুলি চালায় পুলিশ। চাঁদপুর ও ল²ীপুরে নিহত হয় চারজন। আহত হয়েছে চার শতাধিক। রাজনৈতিক বিচক্ষণতার পরিচয় দিয়েছেন বিরোধী দলের নেতা খালেদা জিয়া। পরিস্থিতি বিবেচনা করে গণমিছিল কর্মসূচি একদিন পিছিয়ে দিয়েছেন। পরিস্থিতি বলছে বলটা বিরোধী দলের হাতে।  এর আগে দেশের প্রধান দুই শক্তির পাল্টাপাল্টি রাজনৈতিক কর্মসূচির ফলে সংঘাত-সংঘর্ষের আশঙ্কায় ঢাকা মহানগর পুলিশ ২৮ জানুয়ারি রাজধানীতে সব ধরনের সভা-সমাবেশ নিষিদ্ধের ঘোষণা দেয়। এরপরই ঢাকা মহানগর আওয়ামী লীগও তাদের জনসভা কর্মসূচি স্থগিত করে। সন্ধ্যায় বিএনপি চেয়ারপারসন খালেদা জিয়া তার দলের স্থায়ী কমিটির জরুরি বৈঠক ডেকে ২৯ জানুয়ারির পরিবর্তে পরের দিন ঢাকা ও চট্টগ্রামে গণমিছিল কর্মসূচি পালনের সিদ্ধান্ত নেন।
তার আগে ঢাকা মহানগর পুলিশের এক সংবাদ বিজ্ঞপ্তিতে রাজধানীতে সব ধরনের সভা-সমাবেশসহ রাজনৈতিক কর্মসূচি নিষিদ্ধ করা হয়। বিকালে এই নিষেধাজ্ঞা জারির পর ঢাকায় এক অনুষ্ঠানে খালেদা জিয়া নিষেধাজ্ঞা প্রত্যাহারের দাবি জানিয়ে বলেন, অন্যথায় এর পরিণতি শুভ হবে না। সন্ধ্যার পর ঢাকায় গণমিছিলের সময়সূচি পরিবর্তন করা হলেও দেশজুড়ে পূর্ব-ঘোষিত চার দলের ওই দিনের গণমিছিল কর্মসূচি অপরিবর্তিত রাখা হয়।
বিএনপি রাজধানীতে গণমিছিল করার কর্মসূচি দেয় ৯ জানুয়ারি চট্টগ্রামের জনসভা থেকে। আর ২৬ জানুয়ারি সন্ধ্যায় ঢাকা মহানগর আওয়ামী লীগের বর্ধিত সভা থেকে রাজধানীর বঙ্গবন্ধু এভিনিউস্থ দলীয় কার্যালয়ের সামনে জনসভা আহবান করা হয়। এ নিয়েও চলছিল উত্তেজনা। উত্তেজনা ছড়াচ্ছে ১২ মার্চ বিএনপির ডাকা ‘চলো চলো ঢাকা চলো’ কর্মসূচিকে ঘিরে। ওইদিন পল্টনে মুক্তিযোদ্ধাদের সমাবেশ ডেকেছে মুক্তিযোদ্ধা সংসদ। ১২ মার্চে বিরোধী দল আর মুক্তিযোদ্ধা সংসদের পাল্টাপাল্টি কর্মসূচি ঘিরেও কি থাকবে পুলিশি নিষেধাজ্ঞা? এখন থেকে কি এভাবেই রোধ করা হবে বিরুদ্ধমত, রাজপথের আন্দোলন, যেমনটি করা হলো ২৮ জানুয়ারি। এদিন ঢাকা মহানগর পুলিশ কমিশনার বেনজীর আহমেদের সই করা সংবাদ বিজ্ঞপ্তিতে জানানো হয়, নিরাপত্তা ও শান্তি-শৃক্সখলার স্বার্থে ২৯ জানুয়ারি রোববার সকাল ছয়টা থেকে রাত ১২টা পর্যন্ত রাজধানীতে কোনো ধরনের মানববন্ধন, সভা, মিছিল, বিক্ষোভ সমাবেশ, গণ-অবস্থান করা যাবে না। পাল্টাপাল্টি গণমিছিল ও সমাবেশের কর্মসূচি আহবান করায় সংঘর্ষ এড়াতে ও শান্তি শৃক্সখলা বজায় রাখতে মেট্রোপলিটন অ্যাক্টের (অর্ডিনেন্স নং ররর/৭৬) ২৮ ও ২৯ ধারা অনুযায়ী এই নিষেধাজ্ঞা জারি করা হয়।
পুলিশের আইজি হাসান মাহমুদ খন্দকার ২৭ জানুয়ারি (শনিবার) বিকেলে রাজারবাগ পুলিশ লাইন্স মাঠে সাংবাদিকদের তিনি বলেন, নাশকতার আশঙ্কা উপেক্ষা করা যায় না। তাই প্রয়োজনীয় ব্যবস্থা গ্রহণ করা হয়েছে।
সরকারের সিদ্ধান্তের সঙ্গে তাল মিলিয়ে মহানগর আওয়ামী লীগ তাদের কর্মসূচি স্থগিতের ঘোষণা দেয়। বিএনপিও তাদের কর্মসূচি পিছিয়ে দেয় একদিন।  ২৮ জানুয়ারি রাতে দলের স্থায়ী কমিটির বৈঠকে ওই সিদ্ধান্ত নেয়া হয়। স্থায়ী কমিটির বৈঠক শেষে দলের ভারপ্রাপ্ত মহাসচিব মির্জা ফখরুল ইসলাম আলমগীর সংবাদ সম্মেলনে বলেন, ‘যেহেতু সরকার মনে করে একই দিনে আওয়ামী লীগ ও বিএনপির কর্মসূচির কারণে সংঘর্ষ হতে পারে সেজন্য ২৯ জানুয়ারি রোববার ১৪৪ জারি করেছে পুলিশ। তাই আমাদের কর্মসূচি একদিন পিছিয়ে দিয়েছি। আমাদের এই সহনশীলতাকে সরকার কোনোভাবেই যেন দুর্বলতা মনে না করে। আমরা সাংঘর্ষিক কর্মসূচিতে বিশ্বাস করি না। আমরা গণতন্ত্রে বিশ্বাস করি। গণতন্ত্রের মৌলিক নীতিগুলোতে বিশ্বাস করি। সেজন্য গণমিছিলের তারিখ পরিবর্তন করা হয়েছে। আশা করি সরকার তাতে সহায়তা করবে।’ সরকার সহায়তা দিয়েছে শর্তসাপেক্ষে ৩০ জানুয়ারি ঢাকায় গণমিছিলের অনুমতি পেয়েছে বিএনপি। তবে মহানগর আওয়ামী লীগও পথ ছাড়েনি। তারা ওইদিন বঙ্গবন্ধু এভিনিউতে জনসভা করে। পাল্টাপাল্টি রাজনৈতিক কর্মসূচিতে দেশ অনিবার্য সংঘাতের দিকেই যাচ্ছে।
 
বিএনপি শেষ পর্যন্ত দায়িত্বশীল থাকতে পারেনি
প্রধান বিরোধী দল বিএনপি শেষ পর্যন্ত দায়িত্বশীল থাকতে পারল না। অভ্যুত্থানের মাধ্যমে ‘সরকার উৎখাতের ষড়যন্ত্র’ নস্যাৎ করে দিয়েছে সেনাবাহিনী। ঘটনা নিয়ে দেশে বিদেশে আলোচনার ঝড় বইছে। ঘটনা খতিয়ে দেখতে তদন্ত কমিটি হয়েছে। ‘ব্যর্থ অভ্যুত্থান’ পরিকল্পনার সঙ্গে যারা জড়িত তাদের গ্রেফতার এবং শাস্তির জোর দাবি উঠেছে। সরকারের বিরুদ্ধে সব ধরনের ষড়যন্ত্রের প্রতিবাদে রাজপথে মানববন্ধন করেছেন সংবাদকর্মীরা। পুরো ঘটনায় ২২ জানুয়ারি রোববার পর্যন্ত অত্যন্ত দায়িত্বশীল প্রতিক্রিয়া দেখিয়েছে বিএনপি। প্রধানমন্ত্রীর অভিযোগের আঙুল তাদের দিকে উঠলেও এদিন বিএনপি আনুষ্ঠানিক প্রতিক্রিয়ায় গণতন্ত্রের পক্ষে অবস্থান নিয়েছিল জোরালোভাবে।
সেনাবাহিনীতে অভ্যুত্থান চেষ্টার ঘটনার সুষ্ঠু তদন্ত করে তা প্রকাশের দাবি জানায় দলটি। বিএনপি চেয়ারপারসন খালেদা জিয়ার গুলশান কার্যালয়ে আয়োজিত এক সংবাদ সম্মেলনে এ দাবি জানান দলের ভারপ্রাপ্ত মহাসচিব মির্জা ফখরুল ইসলাম আলমগীর। তিনি বলেন, ‘বিভেদ-বিভাজন নয়, ঐক্য ও শৃক্সখলাই আজ সময়ের দাবি। পারস্পরিক দোষারোপ ও ব্লেম  গেম আমাদের কাউকে কোনো সাফল্য এনে দেবে না বরং পরিস্থিতির অবনতি ঘটাতে সাহায্য করবে।’ ওই সংবাদ সম্মেলনে সেনাবাহিনীর ভ‚মিকার প্রশংসা করেন তিনি। বলেন, ‘আপনারা যে কোনো মূল্যে ঐক্য, সংহতি, শৃক্সখলা বজায় রাখুন। সতর্ক, সচেতন ও সজাগ থাকুন। যে কোনো উস্কানির মুখে হঠকারিতা পরিহার করুন। জাতীয় ইতিহাসের এক চরম সন্ধিক্ষণে আমরা উপনীত হয়েছি। ভেতরে শত্রুর গুপ্তচররা ঢুকে যেন কোনো ধরনের নাশকতা সৃষ্টি করতে না পারে সে ব্যাপারে সবাইকে সজাগ থাকতে হবে। কোনো পাতা ফাঁদে পা দেয়া যাবে না’।
এ ছিল বিএনপির ২২ জানুয়ারির অবস্থান। দেশ, জাতি, আর রাজনীতির সঙ্কটকালে একটি রাজনৈতিক দলের কাছে এমন বিবেচনাপ্রসূত ভ‚মিকাই বাঞ্ছনীয়। কিন্তু বিএনপি সেই অবস্থানে স্থির থাকতে পারেনি। ২৪ ঘণ্টায় তারা অবস্থান পাল্টেছে। যে ‘ব্লেম গেম’ খেলতে বারণ করেছেন মির্জা ফখরুল সেই গেম ২৩ জানুয়ারি তিনিই খেললেন। এদিন বিকেলে ইনস্টিটিউশন অব ডিপ্লোমা ইঞ্জিনিয়ার্স মিলনায়তনে এক আলোচনা সভায় তিনি বলেন, ‘বিএনপি কোনো ষড়যন্ত্রের সঙ্গে জড়িত ছিল না। প্রতিটি সেনা অভ্যুত্থানের সঙ্গে আওয়ামী লীগই জড়িত ছিল। ’৭৫ সালে শেখ মুজিব হত্যা, ’৮১ সালে জিয়াউর রহমানকে হত্যা, ’৮২ সালে নির্বাচিত সরকার হটিয়ে সামরিক শাসন, ২০০৭ সালের অবৈধ অসাংবিধানিক সরকার গঠনে আওয়ামী লীগের  লোকরাই জড়িত ছিল।’
আগের দিন তিনি যেখানে ঐক্যের প্রয়োজনীয়তার কথা বললেন জোর দিয়ে, পরের দিনই তিনি সরকারের সমালোচনায় মুখর হলেন। এমনকি সরকারকে আখ্যা দিলেন ‘ভয়ঙ্কর স্বৈরাচারী’ হিসেবে। তার ভাষায়Ñ ‘আমরা ভয়ঙ্কর একটি ¯ৈ^রাচারী সরকাররের সঙ্গে লড়াই করছি। এই সরকার দেশ, জনগণ, মাটি ও মানুষের সঙ্গে বিশ্বাসঘাতকতা করছে। মানুষের মধ্যে এদের বিরুদ্ধে তীব্র ক্ষোভ ঘৃণার সৃষ্টি করতে হবে।’
গণতান্ত্রিক শাসন ব্যবস্থায় সরকার থাকবে। থাকবে কার্যকর, শক্তিশালী বিরোধী দলও। ভিন্নমত জোরালো হবে এটাই গণতন্ত্রের সৌন্দর্য। এই ছন্দের পতন হলেই অন্ধকারের শক্তি মাথাচাড়া দিয়ে ওঠে। এ সত্য আওয়ামী লীগ যেমন জানে তেমনি জানে বিএনপিও। গণতন্ত্র বিপন্ন হলে রাজনীতিবিদদেরই সবচেয়ে বেশি খেসারত দিতে হয়। তারপরও তারা দায়িত্বশীল আচরণ করেন না যা জনগণ ও রাষ্ট্রের জন্য বিপজ্জনক।





1418

কোনো কোনো দেশে উন্নয়ন হচ্ছে।  আবার বহু দেশ পিছিয়ে পড়ছে। অনেক দেশের উন্নয়ন প্রক্রিয়ায় ক্ষয় ধরেছে। সত্তর-আশি বছর আগেও আর্জেন্টিনা ছিল পৃথিবীর প্রথম দশ উন্নত দেশের একটি। উন্নয়ন দৌড়ে সে দেশ পিছিয়ে পড়তে পড়তে এখন উন্নয়নশীল বিশ্বের তলানিতে গিয়ে ঠেকেছে। আবার চীন, ব্রাজিল, দক্ষিণ আফ্রিকা আর ভারত দ্রুত উন্নয়নশীল দেশে পরিণত হয়েছে। বিশ্ব অর্থনৈতিক মানচিত্র এমনিভাবে উল্টেপাল্টে যাচ্ছে। রাজনৈতিক সামাজিক অস্থিরতা আর টানাপড়েনে পড়ে অনেক দেশের অর্থনীতি বিপর্যস্ত হচ্ছে। আবার অবাধ লুণ্ঠন, দুর্নীতি ও অপশাসন উন্নয়নকে গ্রাস করছে। জলবায়ু পরিবর্তনের বিরূপ প্রভাব আর পরিবেশ দূষণের কারণেও বিভিন্ন দেশের উন্নয়ন প্রক্রিয়ায় স্থবিরতা এসেছে। জলবায়ুতাড়িত নানা প্রাকৃতিক দুর্যোগ-দুর্বিপাক দারিদ্র্যের অচলায়তন পর্বতসম করছে। স্কুল কলেজ থেকে ছাত্র-ছাত্রী ঝরে পড়ছে। উন্নয়নের ঝরা পাতায় ছেয়ে যাচ্ছে স্বল্পোন্নত বিভিন্ন দেশ। এসব দেশে প্রয়োজন জরুরি স্থায়িত্বশীল উন্নয়ন। দ্রুত অর্থনৈতিক প্রবৃদ্ধি। প্রাকৃতিক সম্পদের সুরক্ষা। অর্থনৈতিক উন্নয়নের সুষম বণ্টন। জরুরি প্রয়োজন উন্নয়ন ক্ষয় প্রতিরোধ। এরই নাম টেকসই উন্নয়ন।      
সাত সাগর তের নদীর পারে টেকসই উন্নয়নের ঢেউ লেগেছে কয়েক দশক আগে। ৪০ বছর আগে হয়েছিল পরিবেশ সংরক্ষণ নিয়ে টেকসই উন্নয়ন সম্মেলন। ব্রাজিলের রিও নগরীতে ১৯৯২ সালে অনুষ্ঠিত হয়েছে ধরিত্রী সম্মেলন। সেই ধরিত্রী সম্মেলনের ২০ বছর পূর্তি আগামী জুনে। ব্রাজিলের রিও নগরীতে অনুষ্ঠিত হবে রিও +২০ সম্মেলন। বিশ্ব নেতৃবৃন্দ মূল্যায়ন করবেন পরিবেশ ও টেকসই উন্নয়ন কতটা এগিয়েছে, কোথায় কোথায় আমরা পিছিয়েছি। ধরিত্রী সম্মেলনে ১৯৯২ সালে গৃহীত একুশ শতকের এজেন্ডার মূল্যায়ন হবে। রিও কনভেনশনত্রয়ী জলবায়ু সনদ, জীববৈচিত্র্য সনদ আর মরুময়তা সনদের হালনাগাদ অবস্থানেরও মূল্যায়ন হবে। দশ বছর আগে ২০০২ সালে দক্ষিণ আফ্রিকায় অনুষ্ঠিত হয় রিও +১০। গৃহীত হয় জোহানেসবার্গ প্ল্যান অব ইমপ্লিমেন্টেশন। তার কতটা বাস্তবায়ন হয়েছে, তা খতিয়ে দেখবেন বিশ্ব নেতৃবৃন্দ। সবুজ অর্থনীতি, সবুজ উন্নয়ন, সবুজ জিডিপি আর সবুজ মানব উন্নয়ন কী করে নিশ্চিত করা যায় তারও আলোচনা হবে রিও +২০ শীর্ষ সম্মেলনে।
আশা করা হচ্ছে টেকসই উন্নয়ন নিয়ে আসন্ন এই সম্মেলনটি হবে রাষ্ট্র ও সরকারপ্রধান পর্যায়ের। ২০ বছর আগের ধরিত্রী সম্মেলনের মতোই সরকার ও রাষ্ট্রপ্রধানরা যোগ দেবেন এই শীর্ষ সম্মেলনে। ইতিমধ্যে রিও +২০ সম্মেলনের রাজনৈতিক শূন্য খসড়া তৈরি হয়েছে। নিউইয়র্কে জাতিসংঘ সদর দফতরে ২৫-২৭ জানুয়ারি এই শূন্য খসড়ার ওপর শুরু হয় প্রথম দরকষাকষি। ১৯৫টি দেশের প্রতিনিধিরা করেন এর চুলচেরা বিশ্লেষণ। এই শূন্য খসড়া কয়েকদফা দরকষাকষি শেষে আগামী জুনে রিও নগরীতে রাষ্ট্র ও সরকারপ্রধানরা গ্রহণ করবেন টেকসই উন্নয়নের নতুন গ্লোবাল রোডম্যাপ হিসেবে।
শূন্য খসড়ায় ইতিমধ্যেই বাদ পড়েছে স্বল্পোন্নত ৪৯টি দেশের বেশ কিছু দাবি। রিও সম্মেলনে গৃহীত একুশ শতকের এজেন্ডা বাস্তবায়ন অগ্রগতির মন্থরতার উল্লেখ থাকলেও বাস্তবায়নের এই বিরাট ফারাক দূর করার কৌশল নির্ণয়ে ঘাটতি রয়েছে শূন্য খসড়ায়। অর্থায়ন ও প্রযুক্তি হস্তান্তরের ব্যাপারেও শূন্য খসড়ায় আসেনি স্বল্পোন্নতসহ উন্নয়নশীল ১৩৪টি দেশের অনেক দাবি। তবে উন্নত দেশগুলোর অনেক পরামর্শই প্রাধান্য পেয়েছে শূন্য খসড়ায়। তাই বাংলাদেশসহ স্বল্পোন্নত দেশগুলোর জন্য আসন্ন দরকষাকষি হবে বেশ কঠিন। থাকতে হবে সদা সতর্ক। কারণ নতুন গ্লোবাল রোড ম্যাপে থাকতে হবে বাস্তবায়নযোগ্য কার্যক্রম। থাকতে হবে বাস্তবায়নের হাতিয়ার। গত ডিসেম্বরে নিউইয়র্কে প্রস্তুতি বৈঠকে এর খসড়া কাঠামো নিয়ে ১৯৫টি দেশের প্রতিনিধিরা বিতর্কে জড়িয়ে পড়েছিলেন।
তবে সবুজ উন্নয়ন, সবুজ মানব উন্নয়ন রয়েছে শূন্য খসড়ায়। উন্নয়নশীল দেশগুলোর কথা হলো সবুজ অর্থনীতির ধারণা টেকসই উন্নয়ন ও দারিদ্র্য বিমোচন বিদ্বেষী হলে চলবে না। বরং সবুজ অর্থনীতি টেকসই উন্নয়নের প্রাতিষ্ঠানিক কাঠামোর ওপর ভিত্তি করেই প্রণীত হতে হবে। সবুজ অর্থনীতি উন্নয়নের পথে সবুজ শর্তে যেন পর্যবসিত না হয়। এই সুযোগে সবুজ প্রটেকশনিজমের ঢাল যেন স্বল্পোন্নত দেশগুলোর বিরুদ্ধে ব্যবহৃত না হয়। এ ব্যাপারে আমাদের সতর্কতার সঙ্গে দরকষাকষি করতে হবে। অথচ এক্ষেত্রে আমাদের প্রস্তুতি এখনো প্রাথমিক পর্যায়ে।   
আজ থেকে ২০ বছর আগে বাংলাদেশ যোগ দিয়েছিল ধরিত্রী সম্মেলনে। রিও প্রস্তুতি সে সময় ছিল উল্লেখযোগ্য। প্রয়াত পররাষ্ট্রমন্ত্রী মোস্তাফিজুর রহমান, পরিবেশমন্ত্রী আবদুল্লাহ আল-নোমান, জাসদ নেতা হাসানুল হক ইনুসহ বাংলাদেশের একটি বড় প্রতিনিধি দল সেই শীর্ষ সম্মেলনে অংশ নেয়। এমনকি দশ বছর পর জোহানেসবার্গ সম্মেলনে বাংলাদেশ পালন করে অনুঘটকের ভূমিকা। দেশব্যাপী তৃণমূল কর্মশালা ও দলমত নির্বিশেষে রাজনৈতিক নেতৃবৃন্দ, সংসদ সদস্য, পেশাজীবী, বেসরকারি খাতের মতামতের ভিত্তিতে তৈরি হয়েছিল বাংলাদেশের অবস্থানপত্র। মনে পড়ে প্রয়াত রাজনীতিক আবদুর রাজ্জাক, মতিয়া চৌধুরী, ড. আবদুর রাজ্জাক, জিএম কাদের, ফারুক খান, ড. আলাউদ্দিনসহ বেশ কয়েকজন বর্তমান মন্ত্রী ও উপদেষ্টা সে সময় বাংলাদেশ অবস্থানপত্র তৈরিতে ভ‚মিকা রেখেছিলেন। জাতীয় ঐকমত্যের সেই দলিল বাংলাদেশকে জুগিয়েছিল বিশ্ব সম্মেলনে সামনের সারিতে দাঁড়িয়ে স্বল্পোন্নত দেশগুলোর পক্ষে দরকষাকষি করার অমিত সাহস। লোকজ আর বিশেষজ্ঞ জ্ঞানের নির্যাস থেকে প্রণীত বাংলাদেশের জাতীয় অবস্থান হয়ে উঠেছিল এলডিসির অবস্থান। কোনো কোনো ইস্যুতে বাংলাদেশ ছিল ১৩৪টি উন্নয়নশীল দেশের জোট ৭৭-জাতিগোষ্ঠীর মুখপাত্র। দিনের পর রাত টানা বিতর্ক করেছি আমরা উন্নয়নশীল বিশ্বের স্বার্থ রক্ষায়। প্রয়াত অর্থমন্ত্রী সাইফুর রহমান, তদানীন্তন পরিবেশ সচিব সাবিহ্উদ্দিন আহমদ, খ্যাতিমান অর্থনীতিবিদ অধ্যাপক ওয়াহিদউদ্দিন মাহ্মুদ, অধ্যাপক সিরাজুল ইসলাম চৌধুরীসহ অনেকেই রেখেছেন মূল্যবান অবদান। প্রফেসর সিরাজুল ইসলাম চৌধুরী, প্রফেসর ওয়াহিদউদ্দিন মাহমুদ, মাহফুজ আনাম, ড. আইনুন নিশাত প্রমুখ গিয়েছিলেন দেশের নানা জনপদে লোকজ অভিজ্ঞতা ও টেকসই উন্নয়ন ভাবনা জানার জন্য। গ্রামগঞ্জের সাধারণ মানুষ দেশজ অবস্থানপত্র তৈরিতে রেখেছিলেন তাদের মূল্যবান অবদান।      
বাংলাদেশ এবার ধরিত্রী সম্মেলনের ২০ বছর পূর্তি উপলক্ষে প্রস্তুত করছে দেশজ অবস্থানপত্র। পরিবেশমন্ত্রী ড. হাছান মাহমুদের সভাপতিত্বে গত জানুয়ারিতে হয়ে গেছে প্রথম আন্তঃমন্ত্রণালয় বৈঠক। তবে সে বৈঠকে পরিকল্পনা কমিশন, পররাষ্ট্র মন্ত্রণালয় ও অর্থনৈতিক সম্পর্ক বিভাগের প্রতিনিধিদের অনুপস্থিতি ছিল লক্ষণীয়। পরবর্তী বৈঠকগুলোতে নিশ্চয়ই তারা যোগ দেবেন। সামনে সময় খুব কম। চটজলদি তৈরি করতে হবে দেশজ অবস্থানপত্র। সময়ের অভাবে আগের মতো দেশব্যাপী ব্যাপক আলোচনার মাধ্যমে তা করা সম্ভব হচ্ছে না। নিশ্চয়ই মার্চের মধ্যেই তৈরি হতে হবে সেই অবস্থানপত্র।
বাংলাদেশের অবস্থানপত্রে সামগ্রিক পরিবেশ ও টেকসই উন্নয়নচিত্র নিশ্চয়ই থাকবে। পরবর্তী ২০-৫০ বছরের রূপকল্প নিশ্চয়ই আমরা নতুন রংতুলিতে আঁকব। আগামী পাঁচশালা পরিকল্পনায় কতটা আমরা সবুজ উন্নয়নের ছবি রূপকল্প এঁকেছি তাও উঠে আসবে। জলবায়ুর চোখে কীভাবে আমরা উন্নয়ন দেখব তার আভাস মিলবে। জীববৈচিত্র্যের চশমায় উন্নয়ন বরাদ্দ কীভাবে হিসাব করব তার আদল থাকবে। নিশ্চয়ই ফিরিয়ে আনব আমাদের সবুজ অরণ্য। দেশের উত্তরাঞ্চলের মরুময়তার শঙ্কার কথা থাকতে হবে বাংলাদেশের অবস্থানপত্রে। থাকতে হবে আমাদের নদ-নদীর প্রবাহ ও নব্যতার কথা। আগামী একশ’ বছরের ব-দ্বীপ পরিকল্পনায় নিশ্চয়ই আমরা ফিরে পাব এদেশের শত নদীর পুনর্জাগরণ। নেদারল্যান্ডসের আদলে নিশ্চয়ই ফিরিয়ে আনব হাজার জলাভূমি। ফিরে পাব অথৈ জলরাশি। উপক‚লে জেগে উঠবে নতুন নতুন চর। যেমন জেগেছে ইউরোপের দেশ নেদারল্যান্ডসে। রটারডামের মতো ঢাকা কী হবে ক্লাইমেট প্রুফ মহানগরী? রটারডাম মেয়রের মতো কবে ঢাকা পাবে দূরপ্রসারী চিন্তার অমন আলোকিত নগরপিতা? খুলনা, বরিশাল, নোয়াখালী, সিলেট, রাজশাহী আর চট্টগ্রাম কী হবে টেকসই উন্নয়নের নগর মডেল? গ্রামীণ জনপদের উন্নয়ন ধারায় কী আসবে সবুজ মানব উন্নয়ন পাঠ? বাংলাদেশের অবস্থানপত্রে থাকতে হবে তার আদল। এজন্য প্রয়োজন  রাজনৈতিক বিভাজনের ঊর্ধ্বে উঠে জাতীয় ঐকমত্য স্থাপন করা। তাহলেই আগামী জুনে রিও+২০ শীর্ষ সম্মেলনে বাংলাদেশ জোরকদমে দরকষাকষি করতে পারবে। ৪৯টি ¯^ল্পোন্নত দেশের প্রতিনিধিত্বও হয়তো করতে পারবে। কোনো কোনো বিষয়ে ৭৭-জাতিগোষ্ঠীর হয়েও দেনদরবার করার আস্থা অর্জন করতে পারবে।
বাংলাদেশের অবস্থানপত্রে থাকতে হবে সবুজ অর্থনীতির আদল। আঁকতে হবে সবুজ মানব উন্নয়ন নকশা। সবুজ প্রবৃদ্ধির রূপকল্প। সেই সবুজ জাতীয় আয়ের স্বপ্ন দেখবে আমাদের কৃষক। তার শস্যবীজের ওপর থাকবে তার অধিকার। হারিয়ে যাবে না তার সনাতনী ধানের নানান জাত। সেই সবুজ মানব উন্নয়ন নকশায় মাঝি কি পাবে পদ্মার ঢেউয়ে মেশানো তার নিশ্চিন্ত জীবন জীবিকা? রূপালি ইলিশের স্বপ্ন কি জেলে দেখবে সেই সবুজ অর্থনীতির আদলে? নতুন রংতুলিতে বাংলাদেশের মানুষ কি তার সবুজ উন্নয়নের রূপকল্প নিজের মতো করে আঁকতে পারবে বাংলাদেশের অবস্থানপত্রে? বান্দরবানের দোনাই প্রু মারমার চারপাশের পরিবেশ বিপর্যয়ের কথা কি পৌঁছুবে আমাদের সেই অবস্থানপত্রে? পরিকল্পনাবিদ আর বাজেট বাস্তবায়নকারীদের টেবিলে রাখতে হবে বাংলাদেশের সেই অবস্থানপত্র।
জাতীয় অবস্থানপত্রে নিশ্চয়ই থাকতে হবে সরকারি প্রয়াস সত্তে¡ও ঢাকাসহ বড় শহরগুলোর চারপাশের নদনদীতে শিল্পবর্জ্য জমে ওঠার কারণ অথৈ সাগরের নোনা জল কীভাবে ধেয়ে আসছে দক্ষিণ-পশ্চিম উপক‚ল জুড়ে, কীভাবে বনভূমি বিরান হচ্ছে, পাহাড় কাটা চলছে, বায়ু, পানি ও মাটি দূষণ ঠেকানো কতটা কঠিন হয়ে পড়ছে এসব প্রশ্নের জবাব খুঁজতে হবে এ অবস্থানপত্রে। জলবায়ু পরিবর্তনের বিরূপ প্রভাব কতটা প্রকট হচ্ছে বাংলাদেশের নানা জনপদে কোটি কোটি মানুষের জীবন-জীবিকা কীভাবে পড়ছে হুমকির মুখে এসব প্রশ্নের জবাবও থাকতে হবে এতে। সীমিত বাজেটে রাষ্ট্রের পক্ষে এককভাবে এসব হুমকি মোকাবেলা দুরূহ। প্রয়োজন জোরদার সামাজিক আন্দোলন। প্রয়োজন পরিবেশ ও জীববৈচিত্র্য সংরক্ষণে জাতীয় ঐকমত্য। দরকার ব্যাপক জনসচেতনতা। দরকার উন্নয়ন অভ্যাসে রেডিকাল পরিবর্তন। আমাদের দেশে পরিবেশ আইনের ঘাটতি নেই। ঘাটতি প্রয়োগের। পরিবেশ সংরক্ষণে আমরা জাতি হিসেবে কীভাবে আরো সক্রিয় হতে পারি তার রোডম্যাপ দেখতে চাই বাংলাদেশের অবস্থানপত্রে। বাংলাদেশ সবুজ ব্যাংকিংয়ের সূচনার মাধ্যমে সবুজ অর্থনীতির পথে এক কদম এগিয়েছে। এখন চাই সবুজ করপোরেট সংস্কৃতি।
এবার রিও +২০ সম্মেলনে বাংলাদেশকে যেতে হবে আটঘাট বেঁধে। সম্পন্ন করতে হবে সব প্রস্তুতি। পরিবেশ ও বনমন্ত্রী ড. হাছান মাহ্মুদ, পরিবেশ সচিব মেজবাহ্ উল আলম, খ্যাতিমান অর্থনীতিবিদ ড. কাজী খলীকুজ্জমান আহ্মদ, ড. এম আসাদুজ্জামান, ড. রেজাউল করিম ও ড. আইনুন নিশাতসহ সকলে এ ব্যাপারে নিশ্চয়ই অগ্রণী ভূমিকা রাখবেন। স্বল্পোন্নত দেশগুলোর হয়ে আমাদের কথা বলতে হবে। সেই প্রস্তুতি আমাদের রাখতে হবে।  
বাংলাদেশকে অবশ্যই সব সমঝোতা ও দরকষাকষি বৈঠকে ও প্রস্তুতিমূলক সভায় জোরালো ভূমিকা রাখতে হবে। মনে রাখতে হবে এবার রিও+২০ শীর্ষ সম্মেলনের আগে চার মাসও সময় হাতে নেই। ধরিত্রী সম্মেলন এবং রিও+১০ জোহানেসবার্গ সম্মেলনের আগে হাতে ছিল বছরেরও বেশি সময়। এবার দরকষাকষিকারীদের জন্য রাখা হয়েছে সবচেয়ে কম সময়। করতে হবে সেই স্বল্পতম সময়ের সর্বোচ্চ ব্যবহার। দক্ষতা, যোগ্যতা, দৃঢ়তা ও বুদ্ধিদীপ্ত জোরালো উপস্থাপনার মাধ্যমে আমাদের অবস্থান তুলে ধরতে হবে বৈশ্বিক আলোচনায়। বিশ্ব সম্মেলনে থাকতে হবে চালকের আসনে। দরকষাকষিকালে বের করতে হবে সেই সুবর্ণ সুযোগ। তাহলেই রিও+২০ শীর্ষ সম্মেলনে টেকসই উন্নয়নের নব অগ্রযাত্রার পথ সূচিত হবে। বিশ্ব উন্নয়ন মানচিত্রে তাহলেই বাংলাদেশের অবস্থান হবে সুসঙ্গত। বাংলাদেশের মানুষ জলবায়ুতাড়িত প্রাকৃতিক দুর্যোগ মোকাবেলায় সক্ষমতা অর্জন করে টেকসই উন্নয়ন সুনিশ্চিত করতে পারবে। আমাদের অর্থনৈতিক অগ্রগতি, সামাজিক প্রগতি ও রাজনৈতিক সংস্কৃতির সুস্থ বিকাশ উন্নয়ন ক্ষয় রোধ করতে পারবে। রাজনৈতিক অর্থনৈতিক প্রশ্নে সেই জাতীয় সমঝোতার এখনই সময়। 
 
কামরুল ইসলাম চৌধুরী : রিও, রিও +১০ ও রিও +২০ প্রস্তুতি সম্মেলনে স্বল্পোন্নত দেশগুলো এবং ৭৭-জাতি-গোষ্ঠীর অন্যতম প্রধান সমš^য়কারী এবং চেয়ারম্যান, বাংলাদেশ পরিবেশ সাংবাদিক ফোরাম ও এশিয়া প্যাসিফিক পরিবেশ সাংবাদিক ফোরাম।





577

দেশ-বিদেশ থেকে দান-খয়রাতে আনা অর্থে গড়ে তোলা হচ্ছে জলবায়ু তহবিল। উদ্দেশ্য জলবায়ু পরিবর্তনের বিরূপ প্রভাব মোকাবেলা এবং প্রাকৃতিক দুর্যোগে ক্ষতিগ্রস্ত মানুষের উন্নয়নে কাজ করা। কিন্তু পটুয়াখালীতে এর উল্টো ঘটনা ঘটছে। এখানে জলবায়ু তহবিলের অর্থ দিয়ে একদিকে নদীতে বাঁধ নির্মাণ করা হচ্ছে, অন্যদিকে বনাঞ্চল উজাড় করা হচ্ছে। পানিসম্পদ মন্ত্রণালয়ের এ কর্মকাণ্ডে পরিবেশ বিশেষজ্ঞরা উদ্বেগ প্রকাশ করেছেন। বন বিভাগও অবাধে গাছ কাটার বিপক্ষে দাঁড়িয়েছে। সাধারণ মানুষও নদীতে বাঁধ নির্মাণের বিরোধিতা করছে।
জানা গেছে, পানি উন্নয়ন বোর্ড ২০১০ সালে ‘চরমানিকা-চরইসলাম ও চরমোন্তাজ ক্রসড্যাম নির্মাণের মাধ্যমে ভূমি পুনরুদ্ধার’ শীর্ষক প্রকল্প গ্রহণ করে। প্রকল্পটি বাস্তবায়নের জন্য একই বছরের ৩০ নভেম্বর জলবায়ু ট্রাস্ট তহবিল থেকে অর্থ বরাদ্দ দেয়া হয়। পানি উন্নয়ন বোর্ড দরপত্র আহবান শেষে গত বছর ২৩ কোটি ৬৭ লাখ টাকা ব্যয়ে প্রকল্পটি বাস্তবায়নের কাজ শুরু করে। সাত কিলোমিটার দৈর্ঘ্যরে এ প্রকল্প বাস্তবায়ন করার জন্য পটুয়াখালীর খরস্রোতা বুড়াগৌরাঙ্গ এবং ভোলা জেলার তেঁতুলিয়া নদীতে দুটি বাঁধ নির্মাণ করা হবে। পানি উন্নয়ন বোর্ড সূত্রে বলা হয়েছে, প্রকল্পটি বাস্তবায়ন হলে আগামী কয়েক বছরের মধ্যে অন্তত ১১ হাজার একর জমি পানির তলা থেকে জেগে উঠবে। এতে কয়েক লাখ গাছ রোপণ ছাড়াও বহু ভূমিহীন পরিবারকে পুনর্বাসন করা সম্ভব হবে। এছাড়া, পটুয়াখালীর সোনারচরের সঙ্গে ভোলার সড়ক যোগাযোগ ব্যবস্থা গড়ে উঠবে। সোনারচরকে আন্তর্জাতিক মানের পর্যটন কেন্দ্রে রূপ দেয়া সম্ভব হবে। চরমোন্তাজসহ আশপাশের এলাকায় বিদ্যুৎ ব্যবস্থা পৌছে যাবে। কিন্তু পানি উন্নয়ন বোর্ডের এ ধরনের ব্যাখ্যায় সন্তুষ্ট হতে পারছেন না এলাকার গরিব মৎস্যজীবী এবং পরিবেশ বিশেষজ্ঞরা।
সম্প্রতি সরেজমিনে ঘুরে দেখা গেছে, পানি উন্নয়ন বোর্ডের নিয়োজিত ঠিকাদাররা পটুয়াখালী অংশের এক কিলোমিটারেরও বেশি দৈর্ঘ্যরে বুড়াগৌড়াঙ্গ নদে বাঁধ নির্মাণে ভোলার তেঁতুলিয়া নদীর বাঁধ নির্মাণেও চলছে একই রকমের প্রস্তুতি। এছাড়া, চরইসলাম, চরবনানী ও চরবেস্টিন অংশের প্রায় সাড়ে তিন কিলোমিটার বনভূমির গাছ কাটারও উদ্যোগ নেয়া হয়েছে। কিন্তু বনবিভাগের স্থানীয় কর্মীদের বাধার কারণে গাছ কাটার পাশাপাশি বাঁধ নির্মাণের কাজ অনেকটা স্থবির হয়ে পড়েছে। পানি উন্নয়ন বোর্ডের প্রতি ক্ষোভ প্রকাশ করে কয়েকজন বনকর্মী অভিযোগ করেন, প্রকল্পটি বাস্তবায়ন হলে ভোলা ও পটুয়াখালী অংশের প্রায় ৫ হাজার একর জমির এক লাখেরও বেশি গাছ সরাসরি কাটা পড়বে। এছাড়া, বনের অভ্যন্তর থেকে বাঁধ নির্মাণের জন্য যে মাটি খনন করা হবে তাতে আরো প্রায় সমসংখ্যক গাছ ক্ষতিগ্রস্ত হবে। ক্ষতিগ্রস্ত বন বাগানের বেশিরভাগ গাছ ৪০-৫০ বছরের পুরনো। এসব গাছ সামুদ্রিক জলোচ্ছাসের মতো প্রাকৃতিক দুর্যোগ থেকে এ অঞ্চলের মানুষকে যুগ যুগ ধরে রক্ষা করে আসছে। এখন বাঁধ নির্মাণ হলে গোটা বনাঞ্চল হুমকির মুখে পড়বে। বনকর্মীরা আরো জানান, প্রকল্পটি বাস্তবায়নের আগে গাছকাটাসহ পরিবেশ বিপর্যয়ের মতো গুরুত্বপূর্ণ বিষয়গুলোর কোনো ধরণের জরিপ কিংবা সমীক্ষা করা হয়নি।
পানি উন্নয়ন বোর্ড প্রকল্পটি বাস্তবায়নে মরিয়া হয়ে উঠেছে। গত বছর ১৭ ডিসেম্বর পানি সম্পদ মন্ত্রণালয়ের প্রতিমন্ত্রী আলহাজ মো. মাহবুবুর রহমান ব্যাপক ঢাক-ঢোল পিটিয়ে ভোলার নজরুল নগর ও পটুয়াখালীর চরবেস্টিনে ফলক উন্মোচনের মাধ্যমে প্রকল্প কাজের উদ্বোধন করেন।
স্থানীয় লোকজন বিশেষ করে মৎস্যজীবীরা এ প্রকল্পে বাস্তবায়নের বিরোধিতা করছেন। জেলেরা আশঙ্কা করছেন, এক-দেড় কিলোমিটার দৈর্ঘ্যরে বাঁধ দেয়া হলে নদীর গতিপথ পাল্টে যাবে। মৎস্য সম্পদ ধ্বংস হবে। এ দুটি নদীর সঙ্গে আরো অন্তত দুটি নদীর চ্যানেলসহ ছোট-বড় অর্ধশতাধিক খালের সংযোগ রয়েছে। এর সবগুলোর মুখ বঙ্গোপসাগরে গিয়ে মিশেছে। সারা বছর এসব নদী-খালে জোয়ার-ভাটা বয়ে যায়। বর্ষায় নদীগুলো উত্তাল রূপ ধারণ করে। এসব খাল ও নদীর ওপর ভোলা-পটুয়াখালীর ৩০-৩৫ হাজার জেলে পরিবারের জীবিকা নির্ভর করছে। এখন বাঁধ তাদের জন্য মরণফাঁদ হয়ে দেখা দিয়েছে।
পরিবেশ বিশেষজ্ঞরাও বাঁধ নির্মাণে উদ্বেগ প্রকাশ করেছেন। বাংলাদেশ পরিবেশ আন্দোলনের (বাপা) যুগ্ম সম্পাদক মিহির কান্তি বিশ্বাস জানান, প্রাকৃতিক ভারসাম্য গাছের ওপর নির্ভরশীল। আর সে গাছ কেটে বেড়িবাঁধ বা ক্রসড্যাম নির্মাণ কার স্বার্থে হচ্ছে এটা বোধগম্য নয়। তিনি জানান, প্রকল্পটি বাস্তবায়ন হলে তা নিজের পায়ে কুড়াল মারার শামিল হবে।
এ বিষয়ে পটুয়াখালীর কলাপাড়া পানি উন্নয়ন বোর্ডের নির্বাহী প্রকৌশলী মো. সফিউদ্দিন জানান, যে কোনো ভালো কাজে এক-আধটু সমস্যা হতে পারে। এটা সবাইকে উন্নয়নের স্বার্থে মেনে নিতে হবে।





1096

২০১১ সালের ১ জানুয়ারি প্লাস্টিক ব্যাগ ব্যবহার নিষিদ্ধ করে ইতালি। অথচ তারা ছিল পৃথিবীর সর্বাধিক প্লাস্টিক ব্যাগ ব্যবহারকারী দেশ। প্লাস্টিক ব্যাগ ব্যবহার নিষিদ্ধ করা দেশের মধ্যে আছে ব্রাজিল, ভুটান, চীন, কেনিয়া, র“য়ান্ডা, সোমালিয়া, তাইওয়ান, তানজানিয়া, অস্ট্রেলিয়া, দক্ষিণ আমেরিকা ইত্যাদি। যুক্তরাষ্ট্র ও যুক্তরাজ্যের বিভিন্ন রাজ্যে এখন প্লাস্টিক ব্যাগ নিষিদ্ধ। এ তালিকা প্রতিবছরই বাড়ছে। ২০১৫ সাল নাগাদ পুরো ইউরোপে প্লাস্টিক ব্যাগ নিষিদ্ধ হবে। ওয়ালমার্ট, টেসকোর মতো বৃহৎ চেইন শপগুলো পাটের ব্যাগ ব্যবহারে আগ্রহ দেখাচ্ছে। বিখ্যাত চেইন শপ  টেসকোর প্রতিমাসে এক মিলিয়ন প্রাকৃতিক আঁশের তৈরি ব্যাগের প্রয়োজন। এ ব্যাগ তারা প্রধানত ভারত থেকে আমদানি করে। ধারণা করা হয়, বর্তমানে সারা পৃথিবীতে প্রায় ৫শ বিলিয়ন থেকে ১ ট্রিলিয়ন পাটের ব্যাগের চাহিদা রয়েছে। এ ঘটনাকে বাংলাদেশের মতো পাট উৎপাদনকারী দেশের জন্য অত্যন্ত সম্ভাবনাময় বলে মনে করছেন সংশ্লিষ্টরা। দ্র“ত কার্যকর ও সমšি^ত পদক্ষেপ নিলে এ বিপুল বাজারকে ধরা সম্ভব বলে মনে করছেন তারা। এতে দেশের অর্থনীতি লাভবান হবে ও নতুন কর্মসংস্থান তৈরি হবে বলে মনে করছেন তারা।
পরিবেশের ওপর প্লাস্টিক ব্যাগের ক্ষতিকর প্রভাব এখন সবারই জানা। ২০০২ সালে দেশে পলিথিন ব্যাগ ব্যবহার নিষিদ্ধ হয়। এর বিপরীতে পরিবেশসম্মত পাটের ব্যাগ ব্যবহার করার কথা হয়েছিল। কিন্তু বাজার থেকে পলিথিন ব্যাগ যেমন পুরোপুরি উঠে যায়নি, তেমনি জনপ্রিয় হয়নি পাটের ব্যাগ। এ জন্য সরকারি উদ্যোগের ঘাটতিকেই দায়ী করছেন সংশ্লিষ্টরা। ২০১০ সালের সেপ্টেম্বরে  পণ্যে পাটজাত মোড়কের ব্যবহার বাধ্যতামূলক আইন-২০১০ গেজেট আকারে প্রকাশিত হয়। আইনে সরকারি-বেসরকারি সব প্রতিষ্ঠানের উৎপাদিত পণ্যের মোড়ক হিসেবে ৭৫ শতাংশ পাট আছে এমন উপাদান দিয়ে তৈরি মোড়ক ব্যবহারের বিধান রাখা হয়। পাট মন্ত্রণালয় থেকে সে সময় বলা হয়েছিল, প্রাথমিকভাবে খাদ্যপণ্য (চাল, গম, চিনি), সার ও বীজের মোড়ক হিসেবে পাটজাত ব্যাগের ব্যবহার বাধ্যতামূলক করা হবে। আইনটির বাস্তবায়ন এখনো তেমন একটা হয়নি। সেন্টার ফর পলিসি ডায়ালগ ও বাংলাদেশ প্রকৌশল বিশ্ববিদ্যালয় কর্তৃক যৌথভাবে পরিচালিত ‘জুট অ্যান্ড বাংলাদেশ ইকোনমি’ শীর্ষক সমীক্ষায় বলা হয়, পণ্যে পাটজাত মোড়কের ব্যবহার বাধ্যতামূলক আইন-২০১০ পুরোপুরি বাস্তবায়ন করা গেলে দেশে বার্ষিক পাটের ব্যাগের চাহিদা ৯০ হাজার পিস থেকে বেড়ে ৮৪ কোটি পিসে উন্নীত হবে। এতে ৫৩,৯,২০০ টন পাটের আঁশের প্রয়োজন হবে, যা দেশের মোট পাট উৎপাদনের ৭৭ শতাংশ। বর্তমানে বাংলাদেশ থেকে প্রতি মাসে ১ লাখ পাটের ব্যাগ রফতানি করা হয়। ভারত এ ধরনের আইনের বাস্তবায়ন করে দেশের পাট খাতকে চাঙ্গা করার পাশাপাশি পরিবেশ রক্ষাতেও সাফল্য পেয়েছে। ২০১০-১১ অর্থবছরে ভারত পাটজাত দ্রব্য রফতানি করেছে ১ হাজার ৮৫৪ কোটি টাকার, যা আগের বছরের তুলনায় প্রায় দ্বিগুণ। ২০০৮-০৯ অর্থ বছরে ভারত ৪০ মিলিয়ন পাটের ব্যাগ রফতানি করে এবং ২০১১-১২ সালে এটি ৭৫ মিলিয়ন ছাড়িয়ে যাবে বলে ধারণা করা হচ্ছে। সরকারি সহায়তা, উন্নত প্রযুক্তি, উদ্ভাবনী ক্ষমতা ইত্যাদির সমš^য়েই ভারতের এই সাফল্য।
এ সফলতা বাংলাদেশেরও আসতে পারে এমনটাই মনে করেন সংশ্লিষ্টরা। দুনিয়াব্যাপী পাটের ব্যাগের চাহিদা বৃদ্ধি ও দেশের উন্নতমানের পাট এ দুই হাতিয়ার কাজে লাগাতে পারলেই সফলতা আসতে পারে। দেশে বেসরকারি পর্যায়ে বেশ কিছু ডাইভারসিফাইড জুট  প্রডাক্ট তৈরির প্রতিষ্ঠান গড়ে উঠলেও তারা খুব বড় আকারে উৎপাদনে সক্ষম নয়। এর পেছনে রয়েছে সরকারি উদ্যোগের ঘাটতি, ভালো ও যথেষ্ট পরিমাণ জুট ফেব্রিকের সরবরাহ না থাকা, প্রোমোশনের দুর্বলতা ইত্যাদি। মিলগুলোতে পুরনো আমলের যন্ত্রপাতি ব্যবহার, বৈশ্বিক চাহিদাকে বুঝতে পারার জন্য গবেষণার অভাবকেও দায়ী মনে করেন অনেকে। সংশ্লিষ্টরা মনে করেন, এ খাতের সম্ভাবনাকে কাজে লাগাতে হলে দেশীয় উদ্যোক্তাদের সহায়তা দিতে হবে। ছোট কারখানাগুলোকে সমবায়ের মাধ্যমে বড় আকারের উৎপাদনে কাজে লাগাতে হবে।
 
পাটের কাপড় রফতানি করলে আমরা
১০ শতাংশ ইনসেনটিভ পাই
মোঃ শামসুল হক, ডিরেক্টর মার্কেটিং, বাংলাদেশ জুট মিলস করপোরেশন
 
পাটের কাপড় নিয়ে কিছু সমস্যা আছে। ডাইভারসিফাইড জুট প্রডাক্টের জন্য লতিফ বাওয়ানি মিল থেকে যে কাপড় দেয়া হয় তা খুব ভালো মানের নয়। তবে জনতা মিলের মান অপেক্ষাকৃত ভালো। কর্ণফুলী মিল উৎপাদনে গেলে ভালো পাটের কাপড় সরবরাহ সম্ভব হবে। বৃহৎ পরিসরে পাটের ব্যাগ উৎপাদন করতে চাইলে পর্যাপ্ত কাপড় সরবরাহ করা সম্ভব। এ জন্য কার্পেট ব্যাকিং ক্লোথ বা সিবিসি ব্যবহার করা যাবে। ভারতে বা অন্য দেশে পাট বা পাটের কাপড় রফতানি করলে আমরা ১০ শতাংশ ইনসেনটিভ পাই। ফলে ১শ ডলারের কাপড় রফতানি করলে সেটা দেশের বাজারে আমাদের ১শ ১০ ডলারে বিক্রি করতে হয়। না হলে আমাদের লোকসান গুনতে হবে। সরকার পাটজাত পণ্য উৎপাদনকারী দেশি প্রতিষ্ঠানগুলোকে সাবসিডি দিলে তাদের এ সমস্যা দূর হতে পারে।
 
সচেতনতার অভাবেই পাটের ব্যাগ জনপ্রিয় হচ্ছে না
সীমা বোস অধরা, ডিরেক্টর মার্কেটিং, জুট ডাইভারসিফিকেশন প্রমোশন সেন্টার
আমাদের সচেতনতার অভাবেই পাটের ব্যাগ জনপ্রিয় হচ্ছে না। আমরা এক টাকা বা বিনামূল্যে পলিথিন ব্যাগ পাই। পাটের ব্যাগ কিনতে ৫-৭ টাকা লাগে। তাই আমরা পলিথিন ব্যাগ ব্যবহার করতে আগ্রহী। কিন্তু এটি যে পরিবেশের জন্য খুবই ক্ষতিকর সেটা মাথায় রাখি না। পাটের ব্যাগ ৬ মাস থেকে ১ বছর ব্যবহার করা যায়। আমরা মাঝে মাঝে মোবাইল কোর্ট দিয়ে পলিথিন ব্যাগের বিরুদ্ধে অভিযান চালাই। কিন্তু অভিযানের মাধ্যমে এই সমস্যার সমাধান সম্ভব নয়। এ জন্য প্রয়োজন সচেতনতার। পলিথিন ব্যাগের জন্য বুুড়িগঙ্গার অবস্থা এখন শোচনীয়। নদীর তলা থেকে পলিথিন সরানোর মতো সামর্থ্যও আমাদের নেই। আমরা যদি দেশকে ভালোবাসি, দেশের পরিবেশের প্রতি দায়িত্বশীল হই, তাহলে আমাদের পাটের ব্যাগ ব্যবহার করা উচিত। শুধু আমাদের পক্ষে এ সচেতনতা সৃষ্টি সম্ভব নয়। এ জন্য সাংবাদিকসহ সব স্তরের মানুষের সহযোগিতার প্রয়োজন।
 
১০ বছরের জন্য সহায়ক ও সমšি^ত রফতানি  নীতিমালা করতে হবে
 মোঃ রাশেদুল করিম মুন্না, ম্যানেজিং ডিরেক্টর, ক্রিয়েশন প্রাইভেট লিমিটেড
২০১৫ সালের মধ্যে ইউরোপে প্লাস্টিক ব্যাগ ব্যবহার বন্ধ হয়ে যাবে। ২০১৩-তে বন্ধ হবে দুবাইতে। এছাড়াও বহু দেশে প্লাস্টিক ব্যাগ ব্যবহার বন্ধ হয়ে গেছে। ফলে এক্ষেত্রে পাটের ব্যাগকে রিপ্লেসমেন্ট হিসেবে ব্যবহারের সুযোগ তৈরি হয়েছে। বিশ্বে প্রায় ৫শ কোটি পাটের ব্যাগের চাহিদা তৈরি হবে। নব্বই দশকের শুর“তে দেশে সিনথেটিক ব্যাগ ব্যবহারের ¶তিকারক প্রভাব নিয়ে সচেতনতা তৈরির কাজ শুর“ হয়। ২০০২-তে পলিথিন ব্যাগ নিষিদ্ধ হয়। পৃথিবীর সবখানেই এখন রিসাইকেঅ্যাবল, ইকো ফ্রেন্ডলি, ন্যাচারাল, বায়োডিগ্রেডেবল ইত্যাদি ধারণা জনপ্রিয় হয়ে উঠেছে। প্লাস্টিক ব্যাগের মধ্যেও সাধারণটার চেয়ে রিসাইকেঅ্যাবল প্লাস্টিক ব্যাগকে মানুষ অগ্রাধিকার দিচ্ছে। অর্থাৎ মানুষের সচেতনতাও এখন পাটের ব্যবহারের জন্য অনুক‚ল হয়ে উঠছে। বিশেষত তর“ণরা এক্ষেত্রে  বেশি সচেতন। গৃহস্থালির নানা জিনিস থেকে শুরু করে গাড়ির বডিও এখন পাট থেকে তৈরি হচ্ছে। জলবায়ু ইস্যুতে উন্নত দেশগুলো এখন পরিবেশসম্মত পণ্য তৈরিতে তৃতীয় বিশ্বকে সহায়তা দেবে।
ডাইভারসিফাইড জুট প্রডাক্ট উৎপাদন ও রফতানিতে দেশি উদ্যোক্তারা নানান সমস্যার মুখে পড়ছেন। প্রথমত, আমাদের মিলগুলো চলছে ৪০-৫০ বছরের পুরনো মেশিন দিয়ে। ফলে আমরা উন্নত সুতা ও ফেব্রিক পাই না। ভারতে ফেব্রিক আছে প্রায় ৫০ রকমের আর আমাদের আছে ২-৩ ধরনের। এছাড়া আমরা পর্যাপ্ত সরবরাহও পাই না। দ্বিতীয়ত, ডাইং, ল্যামিনেশন ও এক্সেসরিজ সুবিধা অনুপস্থিত। তৃতীয়ত, প্রডাক্ট ডেভেলপমেন্টের জন্য রিসার্চার, ডিজাইনারের অভাব। আছে দক্ষ জনশক্তির অভাব।
রফতানি বাজার ধরতে দরকার বিদেশের সঙ্গে ভালো যোগাযোগ। এক্ষেত্রে সরকারকে  উদ্যোগী হতে হবে। দূতাবাসগুলো বিদেশে আমাদের পণ্যের উন্নতমান তুলে ধরতে পারে। আন্তর্জাতিক মেলাগুলোতে অংশ নিতে হবে। আমাদের রফতানি নীতিমালা সহায়ক নয়। আগামী ১০ বছরের জন্য সহায়ক ও সমণ্নিত রফতানি  নীতিমালা করতে হবে। জেলাওয়ারি জমি, গ্যাস ইত্যাদি সুযোগসহ জুট পল্লী করলে সেটা খুব সহায়ক হবে। ভারতীয় ব্যবসায়ীরা যখন এদেশ থেকে পাট নেয় তখন মিলগুলোর ১০ শতাংশ রফতানি ইনসেনটিভের সুযোগ পায় তারা। কিন্তু আমরা মিল থেকে পাট কিনলে সে সুবিধা পাই না। সবকিছু মিলিয়ে আমরা  সুযোগের অভাবে প্রতিযোগিতায় টিকতে পারছি না। দেশি উদ্যোক্তাদের মধ্যে তাই হতাশা বিরাজ করছে। সহযোগিতা পেলে এ খাত আগামী ৭ বছরে  বিপুল অর্থের পাটজাত পণ্য রফতানি ও প্রায় ৩-৫ লাখ মানুষের কর্মসংস্থানের ব্যবস্থা করতে পারবে।





1209

লালমাই পাহাড়ের টিপরা সম্প্রদায়
ইয়াসমীন রীমা
উদয়পুর রাজ্যের পশ্চিম অংশে একটি অঞ্চলের নাম ছিল টিপারা। এ রাজ্যের রাজধানী ছিল আগরতলায়। টিপারা অঞ্চলের একটি জেলার নাম ছিল ত্রিপুরা। ষাটের দশকে এ জেলার নাম বদল করে কুমিল্লা রাখা হয়। টিপরা স¤প্রদায়ের বাস ছিল বলে এ অঞ্চলের নাম দেয়া হয়েছিল টিপারা অঞ্চল। টিপরারা পাহাড় ও জঙ্গলে বাস করে। উদয়পুরের রাজা রাজভট্ট ৫২৫ শতাব্দীতে তাদের খাজনা ও কর মওকুফ করে দেন। তারপর থেকেই এ এলাকায় তারা স্বাধীনভাবে চলাফেরা করে। সাপ, ব্যাঙ, কচ্ছপ ও ফলমূল তাদের প্রধান খাদ্য।
টিপরা সম্প্রদায় কুমিল্লার  লালমাই পাহাড়ের পাদদেশে জামমুড়া, বার্ডের পশ্চিম ও দক্ষিণ অংশ এবং পাহাড়ের গভীরে বসবাস রয়েছে। বর্তমানে প্রায় ৫০টি টিপরা পরিবার টিকে আছে এই পাহাড়ি অঞ্চলে। এরা সনাতন ধর্মাবলম্বী। তাদের ধর্মীয় উপাসনালয় হচ্ছে মন্দির। কিন্তু খুবই দুঃখের ব্যাপার হচ্ছে এ এলাকার টিপরা স¤প্রদায়ের ধর্মীয় কোনো উপাসনালয় নেই। ঘরে বসেই উপাসনা করতে হয়। চৈত্র-বৈশাখ মাসে তাদের একটি ধর্মীয় উৎসব আছে, তাও আমাদের দেশে পালিত হয় না। প্রতিবেশী দেশ ভারতে এ উৎসব ঠিকই পালিত হয়। অর্থনৈতিকভাবে বাংলাদেশের টিপরারা অসচ্ছল। জীবিকানির্বাহের জন্য কৃষিকাজের পাশাপাশি অধিকাংশ পরিবার গর“-ছাগল, হাঁস-মুরগি পালন করেন। অনেকে আবার জীবিকার দায়ে পাহাড়ের গভীর জঙ্গল থেকে বাঁশ কাঁধে করে শহরে নিয়ে বিক্রি করে থাকেন। সরকারি বিভিন্ন সাহায্য-সুবিধা থেকে বঞ্চিত এ সম্প্রদায়। শিক্ষা প্রতিষ্ঠান বাসস্থান থেকে অনেক দূরে হওয়ায় শিক্ষাসুবিধা থেকে বঞ্চিত তারা। অনেক ছেলে-মেয়ে শিক্ষা জীবনের মাঝপথেই ঝরে পড়ে। পাহাড়ের ওপরে মাটির ঘরে বাস করা এ সম্প্রদায়ের পানির একমাত্র ভরসা পাহাড়ের তলদেশের নলকূপ।
 
মৌলভীবাজারে কফি চাষের উজ্জ্বল সম্ভাবনা
ইসমাইল মাহমুদ
কফি উৎপাদনের উজ্জ্বল সম্ভাবনা রয়েছে মৌলভীবাজার জেলায়। এ জেলার মাটি, জলবায়ু ও আবহাওয়া কফি উৎপাদনের সম্পূর্ণ উপযোগী। এক সময় এখানে বাণিজ্যিকভাবে কফি চাষ করে সফলতাও পাওয়া গিয়েছিল। এ জেলার সোনাছড়া চা বাগান এলাকায় দেশের শীর্ষ চা উৎপাদনকারী কোম্পানি জেমস ফিনলে ১৯৮০ সালে ৫শ ৬০ একর জমিতে রোবাস্টা ও এরাবিকাÑ এ দুজাতের কফি গাছ রোপণ করে বাগান গড়ে তোলে। দেশের বাইরে তখন এ বাগানের কফি ‘ফিনলে কফি’ নামে বিক্রি হতো। প্রথম দিকে এ বাগানের কফি চাষ ব্যাপক সফলতা পায়। মূল্য কম থাকায় আন্তর্জাতিক হোটেলগুলোয় এ কফির চাহিদা বৃদ্ধি পায়। কিন্তু এ বাগানের কফি গুণগতমান আন্তর্জাতিক পর্যায়ের হওয়া, প্রত্যাশা মতো উৎপাদন না হওয়া এবং উৎপাদন-ব্যয় অনেক বেড়ে যাওয়ায় ওই কোম্পানি মাত্র ১২ বছরের মাথায় ১৯৯২ সালে কফি চাষ বন্ধ করে দেয়। বিদেশ থেকে প্রতিবছর বিপুল পরিমাণ কফি আমদানি করতে হয়। এ অবস্থায় মৌলভীবাজার জেলায় বাণিজ্যিকভিত্তিতে একাধিক জাতের অধিক উৎপাদনশীল কফি চাষ করে দেশের চাহিদা মেটানো সম্ভব বলে মনে করছে সংশ্লিষ্ট মহল। জেলা কৃষি সম্প্রসারণ অধিদপ্তরের একটি সূত্র জানিয়েছে, বৃষ্টিবহুল এলাকার যেখানে বৃষ্টির পানি জমে থাকে না সেখানে বাণিজ্যিকভিত্তিতে কফি চাষ লাভজনক হতে পারে। এমনকি দেশের চাহিদা মিটিয়ে কফি বিদেশেও রফতানি করা সম্ভব। এ জেলায় অবস্থিত বাংলাদেশ চা গবেষণা কেন্দ্রে রোবাস্টা ও এরাবিকা জাতের কয়েকটি কফি গাছ রয়েছে। এসব গাছে প্রতিবছর কফি ফল ধরে। এখানে রোপণকৃত গাছগুলো দেখেই বোঝা যায়, এ জেলায় কফি চাষ করে সফলতা লাভ সম্ভব।
 
পাতা-ফুলের কারিগর
আবু জাফর সাবু
গাছের পাতা দিয়ে চমৎকার সব ফুল তৈরি করে জীবিকা নির্বাহ করেন সোহরাব হোসেন। গাইবান্ধার বৈশাখী এবং চৈতালি মেলাগুলোতে তার এই ফুলের ব্যাপক চাহিদা। খেজুর, তাল এবং সুপারি গাছের কচি পাতা দিয়ে অপূর্ব কৌশলে তিনি এসব ফুল বানান।
সোহরাব হোসেনের বাড়ি নওগাঁ জেলার রানীনগরের রামধনুপাড়া। গাইবান্ধার গ্রামে-গঞ্জে ঘুরে ঘুরে তিনি তার পাতার ফুল বিক্রি করেন। এখন এটাই তার পেশা। সোহরাব জানালেন, তিনি প্রায় ২৪ রকমের ফুল বানাতে পারেন। ক্রেতার চাহিদামতো তাদেরকে সামনে বসিয়েই দ্র“ত নিপুণ গাঁথুনিতে অনায়াসে তিনি বানিয়ে দেন পছন্দের ফুল। প্রতিটি ফুল বিক্রি হয় ৪০ থেকে ১২০ টাকা দরে। প্রতিদিন সোহরাব ২০ থেকে ২৫টি ফুল বানাতে পারেন। কিন্তু বিক্রি হয় ১০ থেকে ১৫টি। এ ফুল বিক্রিতে যে রোজগার হয় তা দিয়ে তার খাওয়া এবং থাকা খরচ চালিয়ে যা বাঁচে তা তিনি পাঠিয়ে দেন গ্রামের বাড়িতে স্ত্রী ও সন্তানদের জীবিকানির্বাহের জন্য। সোহরাব জানালেন, সরকার থেকে তাকে যদি স্বল্প সুদে কোনো ঋণ দেয়া হতো তবে একটি স্থায়ী দোকান গড়ে তুলে তিনি শুধু পাতার ফুলই নয়, কাগজ, প্লাস্টিক এবং রঙিন কাপড় দিয়েও নানা ফুল বানিয়ে জীবিকানির্বাহ করতে পারতেন।
 
প্রথম মুক্তাঞ্চলের ভাস্কর্য নির্মাণ থেমে আছে
মামুন রহমান
মহান ¯^াধীনতা যুদ্ধে প্রথম মুক্তাঞ্চল যশোরের চৌগাছায় মুক্তিযুদ্ধের স্মৃতি ভাস্কর্য ‘দুর্জয় দুর্গে’র নির্মাণকাজ মাঝপথে থেমে আছে। অর্থের অভাবে ভাস্কর্যটির চূড়ান্ত রূপ দিতে পারছেন না ভাস্কর আতিয়ার রহমান। শিল্পীর অতৃপ্তি নিয়ে চরম মনোকষ্টে ভুগছেন তিনি। এ নিয়ে এলাকার সাধারণ মানুষের মধ্যেও ক্ষোভ রয়েছে।
বহুদিন ধরে চৌগাছায় মুক্তিযুদ্ধের একটি স্মারক ভাস্কর্য নির্মাণের স্বপ্ন দেখে আসছেন স্থানীয় ভাস্কর আতিয়ার রহমান। তিনি জানান, এ ভাস্কর্যে তিনি মুক্তিযুদ্ধের সূচনা, খানসেনা আর রাজাকারদের পৈশাচিকতা এবং শেষে বিজয়ের চিত্র ফুটিয়ে তুলবেন। ৩০ ফুট উঁচু দুর্জয় দুর্গে থাকবে তিনটি স্তর। বৃত্তাকার পানির ফোয়ারার ভেতর থেকে বেরিয়ে আসবে ভাস্কর্যের মূল স্তম্ভ। প্রথম স্তরে থাকবে বঙ্গবন্ধুর ৭ মার্চের ভাষণ, গণহত্যার পৈশাচিকতা এবং পাকবাহিনীর আত্মসমর্পণ। দ্বিতীয় স্তরে থাকবে সাতজন বীরশ্রেষ্ঠের প্রতিকৃতি। শেষ স্তরে অর্থাৎ ওপরে থাকবে মুক্তিকামী অসংখ্য জনতার প্রতীক একজন দুঃসাহসিক মুক্তিযোদ্ধা, যার এক হাতে থাকবে রাইফেল আর অন্যহাতে শান্তির প্রতীক পায়রা। কিন্তু পর্যাপ্ত অর্থের অভাবে এই ভাস্কর্যের কাজ এগোচ্ছে না। এক এনজিওর কাছ থেকে ঋণ নিয়ে ২০১০ সালের ১৬ ডিসেম্বর মহান বিজয় দিবসে চৌগাছার প্রাণকেন্দ্র কোটচাঁদপুর বাসস্ট্যান্ডে তিনি এর নির্মাণকাজ শুরু করেন। উপজেলা চেয়ারম্যান এসএম হাবিবুর রহমান আনুষ্ঠানিকভাবে নির্মাণকাজের উদ্বোধন করেন। তহবিল গঠন করেও কিছু  টাকা সংগ্রহ করেন। টাকা ফুরিয়ে গেলে সে কাজ এক পর্যায়ে থেমে যায়। পরবর্তী সময়ে উপজেলা চেয়ারম্যান ভাস্কর্যের বিষয়টি সংসদ সদস্য মোস্তফা ফারুক মোহাম্মদকে জানালে তিনি ২ লাখ টাকা বরাদ্দ দেন। সে টাকা দিয়ে আতিয়ার কাজ কিছুটা এগিয়ে নেন। কিন্তু ভাস্কর্যটিকে পূর্ণাঙ্গ রূপ দিতে প্রায় ২০ লাখ টাকা লাগবে। বর্তমানে কাজ বন্ধ রয়েছে। আতিয়ার রহমান তার স্বপ্ন সফল করতে চান। সরকার ছাড়াও মুক্তিযুদ্ধের পক্ষের মানুষ এগিয়ে এলেই কেবল তা সম্ভব।
 
সবুজে সেজেছে মাগুরার লক্ষীকান্দার
লিটন ঘোষ জয়
মাগুরায় সবজি চাষে রীতিমতো বিপ্লব ঘটিয়েছেন ল²ীকান্দার গ্রামের চাষিরা। এক দশক আগেও ধান-পাটসহ প্রচলিত মওসুমি ফসলের চাষাবাদে সীমাবদ্ধ ছিল তাদের কৃষি কার্যক্রম। এখন দিন বদলেছে। সেই চাষিরাই এখন বারোমাসি সবজি আবাদ করছেন। মওসুম শেষে ঘরে তুলছেন মূল্যবান ফসল। বদলে ফেলছেন জীবনযাত্রার মান। মাগুরা শহর থেকে মাত্র ৬ কিলোমিটার দূরে এ গ্রামের মাঝ দিয়ে চলে গেছে মাগুরা-ফরিদপুর মহাসড়ক। সেখানে গেলে দেখা যাবে গোটা গ্রামে মাটি থেকে সর্বোচ্চ তিন ফুট উঁচু পাটকাঠি ও বাঁশের মাচা তৈরি করে আবাদ হচ্ছে শিম, উচ্ছে, শসা, করলা, লাউসহ নানা সবজি। ক্ষেতে ফলছে ফুলকপি, বাঁধাকপি টমেটো, শালগম ইত্যাদি। এসব সবজি ক্ষেত গোটা গ্রামটিকেই সাজিয়েছে সবুজের আবহে।
কৃষক দিলীপ বিশ্বাস জানান, এক সময় তিনি ধান-পাট চাষ করে জীবিকানির্বাহ করতেন। তখন বছর শেষে দেখা যেত জমির সেচ, সার ও অন্যান্য উপকরণ মিলিয়ে বিঘাপ্রতি যে খরচ হতো উৎপাদিত ফসল বিক্রি করে উঠত না। অনেক সময় উৎপাদন খরচও উঠত না। কিন্তু এখন বেশি লাভ হয় বলে ধান ও পাটের চাষ ছেড়ে দু-একর জমিতে আবাদ করছেন উন্নত জাতের নানা সবজি। ১০ বছরে তার খড়ের ঘর এখন ইটের দালানে রূপান্তরিত হয়েছে।
 
দখল হচ্ছে মেঘনা নদী
সীমান্ত খোকন
ব্রাহ্মণবাড়িয়ার আশুগঞ্জ উপজেলায় লালপুর বাজার এলাকার মেঘনা নদীর কিছু অংশ দখল হয়ে গেছে। সেখানে প্রভাবশালীরা মাটি ফেলে নদী ভরাট করে বিভিন্ন প্রতিষ্ঠান গড়ে তুলছে। এতে পাল্টে যাচ্ছে নদীর দুটি শাখার একটির গতিপথ।
 সরেজমিন অনুসন্ধানে গিয়ে দেখা যায়, পাড় থেকে নদীর প্রায় ৬০ শতাংশ ভেতরে এবং আধা কিলোমিটার জায়গাজুড়ে নদীটি দখল হয়ে আছে। এখানে বিভিন্ন বাড়ির মালিক এবং প্রভাবশালীরা স-মিল, শুঁটকির আড়ত, ট্রলার মেরামতখানাসহ  বিভিন্ন রকমের ব্যবসা প্রতিষ্ঠান গড়ে তুলেছেন। ট্রলার মেরামত করার প্রতিষ্ঠান ‘হযরত শাহজালাল রেল ডকইয়ার্ডস’-এর পরিচালক মোঃ খোকনের কাছে  নদী ভরাট করার সরকারি অনুমতি আছে কি না জানতে চাইলে বলেন, ‘এ বিষয়ে আমার তেমন কিছু জানা নেই। তবে প্রতিষ্ঠানের মালিক সালাম জানেন।’ পরে মালিকের সঙ্গে ফোনে যোগাযোগ করার চেষ্টা করলে তার মোবাইল বন্ধ পাওয়া যায়। বর্তমানে মেঘনা নদীর দুটি শাখার একটি শাখা বেদখল হওয়ার কারণে নদীর নাব্যতা হ্রাস পেয়েছে। এভাবে চলতে থাকলে নদীটির অস্তিত্ব ভীষণ হুমকির মুখে পড়বে বলে মনে করছেন সংশ্লিষ্টরা। সচেতন মহল মনে করে, এ ব্যাপারে সরকারের এখনি পদক্ষেপ নেওয়া জরুরি।





WORDCOUNT-1659

গত বছরের পুরোটা জুড়েই শিক্ষাঙ্গনে সন্ত্রাস বিরাজিত ছিল। কিন্তু বছরের শেষভাগে এসে হঠাৎ করেই একসঙ্গে কয়েকটি বিশ্ববিদ্যালয় ক্যাম্পাস তপ্ত হয়ে ওঠে। আর প্রায় সবকটি ঘটনার সঙ্গেই যুক্ত ক্ষমতাসীন আওয়ামী লীগ সমর্থক ছাত্র সংগঠন ছাত্রলীগ। অতিসম্প্রতি আওয়ামী লীগের অন্যতম প্রধান নেতা, সাবেক ছাত্রনেতা তোফায়েল আহমেদ মন্তব্য করেছেন ছাত্ররাজনীতির আদর্শহীন চর্চা এবং অছাত্রদের হাতে সংগঠনের নেতৃত্ব থাকায় ছাত্ররাজনীতি তার প্রকৃত চরিত্র হারিয়ে ফেলেছে। এ কথা সত্যি আদর্শহীনতা এবং অছাত্রদের প্রভাব ছাত্রকর্মীদেরও শক্তিপ্রদর্শন এবং ক্ষমতা ও বিত্তের মোহে আবিষ্ট করে তুলছে। ফলে জ্ঞানের চর্চা, সংস্কৃতির চর্চা, পরার্থপরতা হারিয়ে যাচ্ছে। তৃতীয় বিশ্বের দেশগুলোতে ছাত্রসমাজ রাজনৈতিক, সামাজিক এবং অধিকার আন্দোলনে সব সময়ই নিয়ামক ভ‚মিকা পালন করে। মিয়ানমার, নেপাল, দক্ষিণ কোরিয়া, বাংলাদেশ এমনকি ভারতের ছাত্রদেরও এসব আন্দোলনে ভ‚মিকা বিরাট। বাংলাদেশের ছাত্র সংগঠনগুলো আন্দোলনের ঐতিহ্য হারিয়ে কোন দিকে যাচ্ছে তারই একটা খতিয়ান তুলে ধরার চেষ্টা…
 
বুয়েটে ছাত্রদের বিজয় : বছরের শেষে গত ২৮ ডিসেম্বর বিদায়ী ব্যাচের আয়োজনে একটি কনসার্টে জুনিয়র শিক্ষার্থীকে ঢুকতে না দেয়ায় ছাত্রলীগের তিন কর্মী চতুর্থ বর্ষের ছাত্র ঈশানকে পিটিয়ে আহত করে। এ ঘটনার প্রতিবাদে সাধারণ শিক্ষার্থীরা অবস্থান ধর্মঘট পালন করে। দোষী ছাত্রদের স্থায়ী বহিষ্কারের দাবিতে উপাচার্য ও উপ-উপাচার্যের কার্যালয়ের সামনে অবস্থান নিয়ে রাতভর বিক্ষোভ করে। সাধারণ শিক্ষার্থীদের ব্যাপক আন্দোলনের মুখে ঘটনায় জড়িত থাকার অপরাধে বুয়েট কর্তৃপক্ষ ২ ছাত্রকে স্থায়ীভাবে বহিষ্কার করতে বাধ্য হয়।
এর আগে বুয়েটে গত নভেম্বরে শিক্ষকদের বয়সসীমা বাড়ানোর দাবিতে বুয়েট শিক্ষক সমিতি অনির্দিষ্টকালের ধর্মঘটের ডাক দেয়। টানা ১১ দিন কর্মবিরতির পর উপাচার্যের প্রতিশ্রæতিতে শিক্ষকরা ধর্মঘট স্থগিত করেন।
জগন্নাথে শান্তিপূর্ণ কর্মসূচিতে ছাত্রলীগের হামলা : গত ৩ জানুয়ারি জগন্নাথ বিশ্ববিদ্যালয়ে উন্নয়ন ফি পাঁচ হাজার টাকা বাতিলের দাবিতে ছাত্র ফ্রন্ট, ছাত্র ফেডারেশন, ছাত্রমৈত্রী এবং ছাত্র ইউনিয়নের নেতাকর্মীরা প্রগতিশীল ছাত্রজোটের ব্যানারে শান্তিপূর্ণ অবস্থান কর্মসূচি পালন করছিল। বেলা ১২টায় তারা মিছিল বের করলে ছাত্রলীগ কর্মীরা পাল্টা মিছিল বের করে ও তাদের ওপর হামলা চালায়। ছাত্রলীগ কর্মীরা দুই দফা হামলা চালিয়ে প্রগতিশীল ছাত্রজোটের বেশ কয়েকজনকে আহত করে। ‘জগন্নাথ বিশ্ববিদ্যালয় আইন ২০০৫’-এর ২৭-এর ৪ ধারা বাতিলের প্রতিবাদে গত সেপ্টেম্বর থেকেই আন্দোলনে নামে জবি ছাত্র-ছাত্রীরা। সাধারণ ছাত্ররা তাদের দাবি নিয়ে প্রেসক্লাবে বিক্ষোভ করলে ছাত্রলীগের ক্যাডাররা হামলা চালায় তাদের ওপর।
কুয়েটে শিক্ষার্থী-ছাত্রলীগ-পুলিশ ত্রিমুখী সংঘর্ষ : খুলনা প্রকৌশল ও প্রযুক্তি বিশ্ববিদ্যালয়ে বছরের প্রথম সপ্তাহেই অনাকাক্সিক্ষত ঘটনা ঘটায় কর্তৃপক্ষ ক্যাম্পাস বন্ধের ঘোষণা দেয়। বিশ্ববিদ্যালয়ের অমর একুশে হলের বার্ষিক ভোজে নিম্নমানের খাবার দেয়ায় রোববার রাতেই সাধারণ শিক্ষার্থীরা ভোজ আয়োজন কমিটির বিরুদ্ধে প্রতিবাদ জানায়। এই ঘটনায় ক্ষিপ্ত হয়ে আয়োজক কমিটির সদস্য ছাত্রলীগ কর্মীরা তার পরের দিন অমর একুশে হলের গেট ভেঙে সাধারণ ছাত্রদের ওপর চড়াও হয়। পরে সাধারণ শিক্ষার্থীরা তাদের প্রতিরোধ করলে দু’পক্ষের সংঘর্ষে ক্যাম্পাস রণক্ষেত্রে পরিণত হয়। এতে অর্ধশতাধিক শিক্ষার্থী আহত হয়। হামলার প্রতিবাদে সাধারণ শিক্ষার্থীরা উপাচার্যের বাসভবনের সামনে অবস্থান নিলে পুলিশের সঙ্গে তাদের সংঘর্ষ বেধে যায়।
শাবিতে ছাত্র-জনতা একসঙ্গে : শাহজালাল বিজ্ঞান ও প্রযুক্তি বিশ্ববিদ্যালয়ের কেমিক্যাল ইঞ্জিনিয়ারিং অ্যান্ড পলিমার সায়েন্স বিভাগের দ্বিতীয় বর্ষের ২ ছাত্র বখাটেদের হাতে নিহত হওয়ায় রণক্ষেত্রে পরিণত হয় শাবি ক্যাম্পাস ও তার আশপাশের এলাকা। গত ডিসেম্বর শাবির আট ছাত্রছাত্রী মিলে নৌ ভ্রমণে যায়। ফেরার পথে সন্ধ্যার সময় বখাটেরা তাদের তাড়া করে। এ সময়ে ছয় ছাত্র ঘটনাস্থল থেকে বিশ্ববিদ্যালয়ে ফিরে এলেও দুই জন ফিরে আসতে পারেনি। পরের দিন সকালে চেঙ্গেরখাল থেকে নিহতদের লাশ উদ্ধার করলে ক্যাম্পাসে শোকের ছায়া নেমে আসে। নিহতদের একজনের লাশ মর্গে পাঠালে আরেকজনের লাশ ক্যাম্পাসে এনে বিক্ষোভ শুরু করে সহপাঠীরা। এ সময় তারা ক্যাম্পাসের একাডেমিক ভবন এবং প্রশাসনিক ভবনে ভাঙচুর করে। একপর্যায়ে তারা সিলেট-সুনামগঞ্জ সড়ক তিন ঘণ্টা অবরোধ করে। তাদের সঙ্গে বিশ্ববিদ্যালয় প্রশাসন  ২৪ ঘণ্টার মধ্যে দোষীদের গ্রেফতারের আশ্বাস দিলে ছাত্ররা অবরোধ তুলে নেয়।
এদিকে ২০১১-১২ শিক্ষাবর্ষের নবীনবরণ অনুষ্ঠানে বিশ্ববিদ্যালয় মঞ্জুরি কমিশনের চেয়ারম্যান অধ্যাপক ড. এ কে আজাদ চৌধুরী বিশ্ববিদ্যালয়ের ভিসিকে মিথ্যাবাদী ও দুর্নীতিবাজ বলায় আওয়ামী ও বামপন্থী শিক্ষকদের মধ্যে উত্তেজনা দেখা দেয়। এক পক্ষ ইউজিসির চেয়ারম্যানের বক্তব্যের প্রতিবাদ জানিয়ে উপাচার্যের পক্ষে অবস্থান নেয়। অপরপক্ষ চেয়ারম্যানের বক্তব্যকে ব্যক্তিগত অভিমত দাবি করে উপাচার্যের বিপক্ষে অবস্থান নেন। নবীনবরণ অনুষ্ঠানে  ছাত্রলীগের একটি অংশ বর্তমান প্রশাসনের বিরুদ্ধে দুর্নীতি সংক্রান্ত একটি পরিসংখ্যান তুলে ধরে। এর ভিত্তিতে ইউজিসি চেয়ারম্যান শাবি ভিসিকে কটাক্ষ করে মন্তব্য করেন।
রাজশাহী বিশ্ববিদ্যালয় : শাহ মখদুম হল শাখা ছাত্রলীগের বৈঠক চলাকালীন দায়িত্বরত পুলিশ অফিসারের সঙ্গে ছাত্রলীগ কর্মীদের বাকবিতণ্ডা হয়। এর জের ধরে বছরের প্রথম দিন রাতেই আব্দুর রশিদ নামে এক পুলিশকে এলোপাতাড়িভাবে কুপিয়ে মারাত্মকভাবে আহত করে ছাত্রলীগের নেতাকর্মীরা। এর পরের দিনই অর্থাৎ ২ জানুয়ারি গভীর রাতে ক্যাম্পাসের বঙ্গবন্ধু শেখ মুজিবুর রহমান হলের আধিপত্য নিয়ে ছাত্রলীগের দুই গ্রæপের সংঘর্ষে গুলি আর বোমার বিস্ফোরণে পুরো ক্যাম্পাসে আতঙ্ক ছড়িয়ে পড়ে।
রাবি ক্যাম্পাসে সহিংসতার নেপথ্যে সবসময় ছাত্রলীগের নাম এসেছে। ছাত্রলীগের তাণ্ডব শুরু হয়েছিল গত নির্বাচনে মহাজোট সরকার ক্ষমতাসীন হওয়ার পর থেকেই। ছাত্রলীগ ঢাবিসহ বিভিন্ন বিশ্ববিদ্যালয়ে আধিপত্য বিস্তারের পাশাপাশি ভর্তিবাণিজ্য, টেন্ডার ও চাঁদাবাজি ইত্যাদি অপকর্মের মাধ্যমে সরকারি দলের অর্জনকে ম্লান করে দিয়েছে।
ঢাকা বিশ্ববিদ্যালয় : আধিপত্য বিস্তারের লক্ষ্যে গত বছরের শুরু থেকেই ঢাবি ক্যাম্পাসে সহিংসতা শুরু হয়। গত বছরের জানুয়ারি মাসে সূর্যসেন হলের সভাপতিসহ বেশ কয়েকজন নেতাকর্মী সাধারণ ছাত্রদের ওপর নির্যাতন চালায়। একই মাসে ঢাবি ছাত্রলীগের দুই গ্রæপের সঙ্গে সমাজকল্যাণ ও গবেষণা ইনস্টিটিউট এবং চারুকলার ছাত্রদের সঙ্গে দফায় দফায় সংঘর্ষ হয়। আরবি বিভাগের এক শিক্ষার্থীর মৃত্যুকে কেন্দ্র করে শাহবাগ ও নীলক্ষেতে পুলিশের সঙ্গে সাধারণ শিক্ষার্থীদের সংঘর্ষ হয়। এপ্রিলে মুহসীন হলে ছাত্রলীগের দুই গ্রুপের রক্তক্ষয়ী সংঘর্ষ হয়। একই মাসে জগন্নাথ হলের মাঠে ক্রিকেট খেলাকে কেন্দ্র করে ছাত্রলীগের ক্যাডাররা নিরীহ ৫ ছাত্রকে পিটিয়ে আহত করে। এক মাস পরে আগস্টে ল্যাবএইড হাসপাতালে ভুল চিকিৎসা ও অবহেলায় ঢাবি অধ্যাপক ও লোকসংগীত গবেষক মৃদুল কান্তি চক্রবর্তীর মৃত্যুতে শিক্ষক-শিক্ষার্থীরা ক্যাম্পাসে ঘটনার তদন্ত ও ক্ষতিপূরণ দাবি করে বিক্ষোভ ও সমাবেশ করেন। নভেম্বরে ‘গ’ ইউনিটের ভর্তি পরীক্ষায় প্রশ্নপত্রে ভুল থাকায় বিশ্ববিদ্যালয় কর্তৃপক্ষ পরীক্ষা বাতিল করলে উত্তীর্ণরা এবং তাদের অভিভাবকরা ফলাফল বহাল রাখার দাবিতে ক্যাম্পাসে মানববন্ধন করে। পরীক্ষার বিষয়টি মীমাংসার জন্য আদালত পর্যন্ত গড়ায়।
জাহাঙ্গীরনগর বিশ্ববিদ্যালয়ে : মার্চে জাবির উপাচার্য অধ্যাপক ড. শরীফ এনামুল কবিরকে প্রাণনাশের হুমকি দিলে প্রতিবাদে ক্যাম্পাসে মিছিল-সমাবেশ করে জাবি শাখা ছাত্রলীগ। মে মাসে মাস্টার্সে উপস্থিতির নম্বর চালু করে কর্তৃপক্ষ। প্রশাসনের এমন সিদ্ধান্ত প্রত্যাহারের দাবি জানায় শিক্ষার্থীরা।
আগস্টে জাবির ইনস্টিটিউট অব ইনফরমেশন টেকনোলজির প্রভাষক মুহাম্মদ রুহুল আমিন খন্দকার প্রধানমন্ত্রীর মৃত্যু কামনা করে সামাজিক যোগাযোগের ওয়েবসাইট ফেইসবুকে স্ট্যাটাস দেওয়ায় ক্যাম্পাসে তোলপাড় শুরু হয়। ওই শিক্ষকের বহিষ্কারের দাবিতে ক্যাম্পাসে বিক্ষোভ ও কর্মসূচি দেয় জাবি ছাত্রলীগ। শাস্তি হিসেবে ওই শিক্ষককে চলতি বছরের জানুয়ারিতে ছয় মাসের কারাদণ্ড দেন হাইকোর্ট। নভেম্বরে দৈনিক জনকণ্ঠ পত্রিকার জাবি প্রতিনিধি আহমেদ রিয়াদ উচ্ছৃক্সখল ছাত্রলীগকর্মীদের হামলার শিকার হন। বছরের শেষে ডিসেম্বরে প্রথম বর্ষের ভাননেই লিয়ান বাম নামের এক ছাত্রের মৃত্যুকে কেন্দ্র করে ক্যাম্পাসের সাধারণ শিক্ষার্থীরা বিক্ষোভ মিছিল-সমাবেশ করে। মওলানা ভাসানী হলের একটি কক্ষে লিয়ানের নিথর দেহ পাওয়া যায়। লিয়ানের মৃতদেহ তার গ্রামের বাড়ি বান্দরবানে নিয়ে যাওয়ার জন্য বিশ্ববিদ্যালয় প্রশাসনের কাছে অ্যাম্বুলেন্স চাইলে প্রশাসন তা দিতে অ¯^ীকৃতি জানায়। এর প্রতিবাদে ছাত্ররা ক্যাম্পাসে বিক্ষোভ প্রদর্শন করে ও পরামর্শদান কেন্দ্রের পরিচালক ও মেডিক্যাল পরিচালকের অপসারণ দাবি করেন।
চবিতে : চট্টগ্রাম বিশ্ববিদ্যালয়ে নতুন বছরের ২য় দিন গভীর রাতে ছাত্রলীগের দুগ্রæপের সংঘর্ষে আতঙ্ক ছড়িয়ে পড়ে। সংঘর্ষের পর একাংশের নেতারা ক্যাম্পাস অচল করে দেয়ার হুমকি দেয়। এর আগে গত অক্টোবরে মধ্যরাতে শাহজালাল হলের ২১৮ ও ২১৯ নং কক্ষের আধিপত্য নিয়ে ছাত্রলীগ ও ছাত্রশিবিরের মধ্যে দফায় দফায় সংঘর্ষ হয়। এতে উভয় পক্ষের বেশ কয়েকজন আহতও হয়।  এছাড়া গত বছরে বেশ কয়েকবার ছাত্রলীগ শিবিরের মধ্যে সংঘর্ষের ঘটনায় ক্যাম্পাসের পরিস্থিতি ছিল উত্তপ্ত।
রুয়েটে : রাজশাহী প্রকৌশল ও প্রযুক্তি বিশ্ববিদ্যালয়ে গত বছরের ফেব্রæয়ারিতে জুতা পরে শহীদ মিনারে ওঠাকে কেন্দ্র করে রুয়েটের শিক্ষার্থী, পার্শ্ববর্তী অগ্রণী স্কুল অ্যান্ড কলেজের শিক্ষার্থী ও স্থানীয় এলাকাবাসীর মধ্যে তুমুল সংঘর্ষ বেধে যায়। দফায় দফায় চলা সংঘর্ষে বেশ কয়েকজন আহত হন। পরিস্থিতি সামাল দিতে বিশ্ববিদ্যালয় কর্তৃপক্ষ অনির্দিষ্টকালের জন্য ক্যাম্পাস বন্ধ করে দেয়। এছাড়া একই বছরের জুলাই ও অক্টোবরে ক্যাম্পাসে আধিপত্য বিস্তারকে কেন্দ্র করে ছাত্রলীগের দুই গ্রæপের সংঘর্ষে বেশ কয়েকজন গুরুতর আহত হয়।
ইসলামী বিশ্ববিদ্যালয় : কুষ্টিয়া ইসলামী বিশ্ববিদ্যালয়ে গত বছর বেশ কয়েকবার ছাত্রলীগ এবং ছাত্রশিবিরের মধ্যে সংঘর্ষ হয়েছে। এর মধ্যে উল্লেখযোগ্য হচ্ছে ১৪ আগস্টে জাতীয় শোক দিবসের পোস্টার ছেঁড়াকে কেন্দ্র করে ঘটা সংঘর্ষ। এ সময় উভয় পক্ষের মধ্যে গুলিবর্ষণের ঘটনাও ঘটে।
এছাড়া অক্টোবরে বিশ্ববিদ্যালয়ের লালনশাহ হলের ডাইনিং ম্যানেজার পরিবর্তনকে কেন্দ্র করে ছাত্রলীগ ও ছাত্রশিবিরের মধ্যে রক্তক্ষয়ী সংঘর্ষের ঘটনা ঘটে। পুরো ক্যাম্পাস রণক্ষেত্রে পরিণত হয়।
জবিতে : গত বছরের পুরো সময়জুড়েই উত্তপ্ত ছিল জবি ক্যাম্পাস। মার্চে ছাত্রলীগের বিলুপ্ত কমিটির সভাপতি সমর্থিত বাবর গ্রুপ ক্যাম্পাসের এক ছাত্রলীগ নেতা ও সাংবাদিককে মারধর করলে অন্য গ্রæপের সঙ্গে বাবর গ্রুপের সংঘর্ষ হয়। মে মাসে বৃষ্টির পানি নিক্ষেপকে কেন্দ্র করে ছাত্রলীগের আরিফ গ্রুপের এক কর্মীর সঙ্গে জাকির গ্রুপের এক কর্মীর বাকবিতণ্ডা হয়। পরে ঘটনার জের ধরে দুই দলই সংগঠিত হয়ে সংঘর্ষে জড়িয়ে পড়লে সাধারণ ছাত্রীসহ বেশ কয়েকজন ছাত্র আহত হন। অক্টোবরে অনার্স ভর্তি পরীক্ষার বাণিজ্যের টাকা ভাগাভাগি নিয়ে বিশ্ববিদ্যালয়ের শহীদ মিনারের সামনে ছাত্রলীগের দুই গ্রুপের মধ্যে সংঘর্ষ হয়। একই মাসে জগন্নাথ বিশ্ববিদ্যালয়ের ৬ষ্ঠ প্রতিষ্ঠাবার্ষিকীর উদ্যাপনকে কেন্দ্র করে ছাত্রলীগের দুই গ্রুপের মধ্যে সংঘর্ষ দিনব্যাপী বর্ণাঢ্য আয়োজনের ঔজ্জ্বল্য ফ্যাকাসে করে দেয়।
শাবিতে : এপ্রিলে শাবি শাখা ছাত্রলীগের এক নেতার বহিষ্কারের দাবিতে আরেকপক্ষ ভিসিকে অবরুদ্ধ করে রাখে। এ ঘটনায় ক্যাম্পাসের পহেলা বৈশাখের অনুষ্ঠান পণ্ড হয়ে যায়। ছাত্রলীগের কর্মীরা ক্যাম্পাসে সশস্ত্র  মহড়া দেয়। জুনে হলে ওঠাকে কেন্দ্র করে ছাত্রলীগের আসাদ-মিঠু গ্রুপ ও সুমন গ্রুপের মধ্যে ধাওয়া-ধাওয়ির ঘটনা ঘটে। মার্চে আওয়ামীপন্থী হিসেবে পরিচিত সমাজবিজ্ঞান বিভাগের সহকারী অধ্যাপক মোঃ ফারুক উদ্দিনের বিরুদ্ধে অর্থ কেলেঙ্কারির খবর প্রকাশের জের ধরে শাহপরাণ হলের সাংবাদিক কক্ষে ভাঙচুর ও ব্যাপক তাণ্ডব চালায় ছাত্রলীগ ক্যাডাররা।
কুয়েটে : গত অক্টোবরে নির্ধারিত সময়ে ক্যাম্পাসে যৌন হয়রানি ঘটনার তদন্ত সম্পন্ন না করা এবং কালক্ষেপণের প্রতিবাদে সাধারণ ছাত্রীরা বিক্ষোভ প্রদর্শন ও অবস্থান কর্মসূচি পালন করে। প্রশাসনিক ভবন ও উপাচার্যের সামনে কর্মসূচি পালন করার সময় বেশ কয়েকজন শিক্ষক অবরুদ্ধ হয়ে পড়েন।
রাবিতে : রাজশাহী বিশ্ববিদ্যালয়ে ছাত্ররাজনীতির ওপর নিষেধাজ্ঞা থাকা সত্তে¡ও বছরের শুরু থেকেই ছাত্রলীগ ও ছাত্রশিবিরের দফায় দফায় মহড়ায় ক্যাম্পাস ছিল উত্তপ্ত। ছাত্রশিবিরের মহড়ায় বাধা দেয়ায় লাঞ্ছিত হন বিশ্ববিদ্যালয়ের প্রক্টর। গত বছরের অক্টোবরে আধিপত্য বিস্তারকে কেন্দ্র করে ছাত্রলীগের সভাপতি ও সেক্রেটারি গ্রæপের মধ্যে রাতের বেলা সংঘর্ষে বিশ্ববিদ্যালয় আবাসিক হলের সাধারণ শিক্ষার্থীদের মাঝে চরম উত্তেজনা বিরাজ করে।
অন্যান্য ক্যাম্পাস : নতুন বছরের শুরুতে ভর্তি ফি কমানোর দাবিতে বেগম রোকেয়া বিশ্ববিদ্যালয়ে ছাত্রফ্রন্ট ও ছাত্র ইউনিয়ন প্রগতিশীল ছাত্রজোটের ব্যানারে ক্যাম্পাসে মিছিল বের করলে ছাত্রলীগের সঙ্গে দফায় দফায় সংঘর্ষে সাংবাদিকসহ বেশ কয়েকজন আহত হন। এছাড়াও গত বছরের মে মাসে বরিশাল শেরে-বাংলা মেডিক্যাল কলেজে ছাত্রলীগ ও ছাত্রশিবিরের মধ্যে সংঘর্ষে উত্তপ্ত হয়ে ওঠে ক্যাম্পাস। সেপ্টেম্বরে ঢাকা প্রকৌশল ও প্রযুক্তি বিশ্ববিদ্যালয় (ডুয়েট) ক্যাম্পাসে হিন্দু শিক্ষার্থীরা মন্দির নির্মাণকে কেন্দ্র করে ক্যাম্পাসের পার্শ্ববর্তী রাস্তা অবরোধ করে। অক্টোবরে ডুয়েটে ছাত্রলীগের কর্মীরা ছাত্রশিবিরের কর্মীদের ওপর হামলা চালিয়ে বেশ কয়েকজনকে আহত করে।
ছাত্রলীগের বক্তব্য : দেশের শিক্ষাঙ্গনে ঘটে যাওয়া বিভিন্ন ঘটনায় ছাত্রলীগের জড়িত থাকার অভিযোগ ওঠে। ঘটনার তদন্তে পাঁচটি কমিটি গঠন করা হয়। কমিটি ঘটনার সঙ্গে সংশ্লিষ্টদের বিরুদ্ধে ব্যবস্থা নেবে। এ প্রসঙ্গে ছাত্রলীগের কেন্দ্রীয় কমিটির সাধারণ সম্পাদক সিদ্দিকী নাজমুল আলম সাপ্তাহিক ২০০০কে জানান, ‘দেশের বিভিন্ন বিশ্ববিদ্যালয়ের ঘটনার সুষ্ঠু তদন্তে কমিটি গঠন করা হয়েছে। জড়িতদের বিরুদ্ধে অবশ্যই ব্যবস্থা নেয়া হবে।’





WORDCOUNT-1158

স্বাস্থ্যসেবায় সাতবার দেশসেরা হলেও যশোরের চৌগাছা হাসপাতাল নানা সমস্যায় ধুঁকছে। বিশেষ করে জনবল সঙ্কটে খ্যাতি ম্লান হতে চলেছে এ চিকিৎসা কেন্দ্রটির।  চৌগাছা উপজেলা স্বাস্থ্যকেন্দ্রটি ১৯৮৩ সালে প্রতিষ্ঠিত। ১৯৯৫ সালে জাইকার সহায়তায় এ হাসপাতালে শুরু হয় মা ও শিশু স্বাস্থ্য সেবা কার্যক্রম। শিশু ও মাতৃসেবায় ঈর্ষণীয় সাফল্য দেখিয়েছে হাসপাতালটি। মফস্বলের এ স্বাস্থ্যকেন্দ্রটির সুনাম ছড়িয়ে পড়ে সারাদেশে। ২০০৪ সালেই বেস্ট পারফরম্যান্স ও স্বাস্থ্যসেবায় মডেল হিসাবে জাতীয় পুরস্কার পায় হাসপাতালটি। সেই থেকে এ বছর পর্যন্ত টানা রেকর্ড সাতবার চৌগাছার এ হাসপাতালটি জেলা ও উপজেলা পর্যায়ের স্বাস্থ্যকেন্দ্রগুলোর মধ্যে সেরা হিসাবে জাতীয় পুরস্কার পেয়ে আসছে। কিন্তু এর পরও হাসপাতালটি জনবল সঙ্কট থেকে মুক্ত হতে পারছে না। ৫০ শয্যা এই হাসপাতালের আরএমও ডা. আবদুর রাজ্জাক জানান, স্বাস্থ্য সংক্রান্ত ‘মিলেনিয়াম ডেভেলপমেন্ট গোল’ ২০১৫ সাল নাগাদ বাস্তবায়নের কথা থাকলেও চৌগাছা স্বাস্থ্য কমপ্লেক্স ২০০৯ সালেই তা অর্জন করে। ২০১০ সালে বিশ্বস্বাস্থ্য সংস্থার মহাপরিচালক ড. মার্গারেট চেং হাসপাতালটি পরিদর্শন করে ভ‚য়সী প্রশংসা করেন। কিন্তু এখানে প্রয়োজনীয় সংখ্যক চিকিৎসক, নার্স, কর্মকর্তা, কর্মচারী না থাকায় হাসপাতালের মডেল কার্যক্রম ধরে রাখা দুরূহ হয়ে পড়েছে। বর্তমানে হাসপাতালে ২২ জন ডাক্তারের পদ থাকলেও দুজন বিশেষজ্ঞসহ আছেন মাত্র সাতজন। সরকারি নার্স আছেন মাত্র ১৪ জন আর ঝাড়–দার ৪ জন। এ দিয়ে আদর্শ চিকিৎসা ব্যবস্থা ধরে রাখা অসম্ভব। সংশ্লিষ্টরা এ ব্যাপারে দ্রুত ঊর্ধ্বতন কর্তৃপক্ষের হস্তক্ষেপ কামনা করেছেন।
 
বাইক্কা বিলে পাখির মেলা
পর্যটকদের ভিড় বাড়ছে
ইসমাইল মাহমুদ
 
শীত মওসুমে শ্রীমঙ্গলের হাইল হাওরের বাইক্কা বিল টেনে আনে দেশ-বিদেশের পর্যটকদের। শীত মওসুমে একটু উষ্ণতার খোঁজে সাইবেরিয়া, মঙ্গোলিয়াসহ বিশ্বের শীতপ্রধান এলাকা থেকে ছুটে আসা পরিযায়ী পাখিদের মেলা বসে এই বিলে। এ বছরও শীত শুরু হতেই এখানে ঝাঁকে ঝাঁকে আসতে শুরু করেছে পরিযায়ী পাখি। অন্য বছরের তুলনায় এবার অতিথি পাখির আগমন ঘটেছে বেশি। বাংলাদেশ বার্ড ক্লাবের উদ্যোগে এবারের পাখি গবেষণায় এই প্রথম বাংলাদেশের বাইক্কা বিলে পাওয়া গেছে বিশ্বে সঙ্কটাপন্ন প্রজাতির পাখি ‘বড়ঠোঁট ফুটকি’। গত এক দশকে থাইল্যান্ডে দুটি ও বাংলাদেশের বাইক্কা বিলে একটি ছাড়া বিশ্বের আর কোথাও এ প্রজাতির পাখি দেখা যায়নি। আরো দুটি নতুন প্রজাতির পাখির সন্ধান পাওয়া গেছে। যার একটি উদয়ী নলফুটকি। অপরটি ‘বৈকাল ঝাড়ফুটকি’।
বাইক্কা বিলে এখন দেশি-বিদেশি পাখিপ্রেমী পর্যটকদের ভিড় বাড়ছে। দলবেঁধে পানকৌড়ি বিলের চারদিকে উড়ে ঝাঁপ দিচ্ছে জলের বুকে। খাদ্যের সন্ধানে পানকৌড়ি বিলের একপ্রান্তে ডুব দিয়ে উঠছে অন্যপ্রান্তে। রাজ সরালি পাখির ঝাঁক কিচিরমিচির করছে ভাসমান অবস্থায়। এ এক অপূর্ব দৃশ্য হাইল হাওরের বাইক্কা বিলজুড়ে। আইপ্যাক সূত্র জানায়, বাইক্কা বিলে নেউপপি, কালামাথা কাস্তচেরা, পাতি পান মুরগি, দেশি কানিবক, ল্যাঞ্জা হাঁস, পাতি সরালি, ধলা বনেহাঁস, মরচে রং, ভূতি হাঁস, দাগি ঘাস পাখি, ভুবন চিল, শক্সখচিল, পানাসি, কর ঈগল, বাংলা শকুন, বড় গুটি ঈগল, মেটমোথা টিটি, পাতি চ্যাগা, গোবগা, লালচে বক, ছোট পানকৌড়ি ইত্যাদি পাখির বসবাস বছরজুড়েই রয়েছে। পাখিদের নিরাপদ অবস্থানের জন্য হাইল হাওরের বাইক্কা বিলে জলজ উদ্ভিদ সংরক্ষণের উদ্যোগ নেয়া হয়েছে।
 
মাগুরায় ধান চাষে রাইস ট্রান্সপ্লান্টার
লিটন ঘোষ জয়
 
দেশে আধুনিক পদ্ধতিতে চাষবাস দিন দিনই বাড়ছে। এ ক্ষেত্রে মাগুরা জেলাও পিছিয়ে নেই। এ বছর এ জেলার শালিখা উপজেলায় প্রথমবারের মতো রাইস ট্রান্সপ্লান্টারের (ধানের চারা লাগানোর যন্ত্র)  সাহায্যে বোরো ধানের চারা লাগানো হয়েছে। এ এলাকার কৃষকদের জন্য এ এক নতুন অভিজ্ঞতা। বিষয়টি তাদের সামনে সম্ভাবনার এক নতুন দিগন্ত উন্মোচন করেছে।  শালিখা উপজেলা কৃষি বিভাগের কর্মকর্তা আশরাফুল ইসলাম জানিয়েছেন, ‘কৃষকদের আধুনিক চাষ পদ্ধতির ব্যাপারে উদ্বুদ্ধ করতেই পরীক্ষামূলকভাবে রাইস ট্রান্সপ্লান্টার মেশিন দিয়ে উপজেলার বিভিন্ন মাঠে ধানের চারা লাগানো হয়েছে। এই যন্ত্রের মাধ্যমে কৃষকরা ¯^ল্প সময়ে কম খরছে ধান চাষ করতে পারবেন। এতে যেমন সময় বাঁচবে তেমনই বেঁচে যাবে অর্থ। সনাতন পদ্ধতিতে ১ একর জমিতে ধান লাগাতে সময় বেশি লাগার পাশাপাশি ১০ থেকে ১২ জন শ্রমিকের দরকার হয়। কৃষকদের খরচ হয় ৩ থেকে ৩ হাজার ৬শ টাকা পর্যন্ত । সেখানে ১ থেকে ২ জন শ্রমিক যন্ত্রটির সাহায্যে ¯^ল্প সময়ে  ৫ থেকে ৭ ঘণ্টার মধ্যে ৪ থেকে ৫ একর জমিতে ধান লাগাতে পারে। খরচ হয় মাত্র ৮শ থেকে ১ হাজার টাকা।  ফলে অনেক কৃষকই রাইস ট্রান্সপ্লান্টার মেশিনের সাহায্যে ধান লাগাতে আগ্রহ প্রকাশ করেছেন। কৃষকদের জন্য  কোরিয়া থেকে ধান লাগানোর আধুনিক এই যন্ত্রটি আমদানি করা হয়েছে।
 
পটুয়াখালীর বনাঞ্চলে গাছের ‘গোড়া মরা’ রোগের প্রকোপ
শংকর লাল দাশ
 
পটুয়াখালীর বনাঞ্চলে এবারো গাছের ‘গোড়া মরা’ রোগের প্রকোপ দেখা দিয়েছে। শীত মওসুমের শুরুতেই দেখা দেয়া এ রোগ শুকনো মওসুমে ভয়াবহ রূপ নিতে পারে বলে আশঙ্কা করা হচ্ছে।
পটুয়াখালীর দক্ষিণাঞ্চলে প্রায় ১শ দ্বীপ ও চরে ম্যানগ্রোভ বনাঞ্চল রয়েছে। এর মধ্যে বন বিভাগের ৫ হাজার একর জমির বিশাল বাগানও রয়েছে। গত কয়েক বছরের মতো এবারো কয়েকটি চরের বনাঞ্চলে গাছের গোড়া মরা রোগ দেখা দিয়েছে। বিশেষ করে সোনার চর, চর কাসেম, চর বনানী, চর তাপসিসহ  এ রোগে শত শত গাছ মরে যেতে শুরু করেছে। স্থানীয়রা জানিয়েছে, সামনে এ রোগ আরো ছড়িয়ে পড়বে। রোদ যত চড়া হবে, ততই বাড়বে এর প্রকোপ। এভাবে প্রতিবছর কয়েক হাজার গাছ মারা যাচ্ছে। চরমোন্তাজ রেঞ্জ কর্মকর্তা দেবদাস মুখার্জী জানান, জোয়ারের সময় সাগর থেকে পানির সঙ্গে প্রচুর বালু এসে গাছের গোড়া ঢেকে দেয়। বর্ষা মওসুমে বালু স্থিতিশীল হতে পারে না। পানিতে ধুয়ে যায়। কিন্তু শুকনো মওসুমে গাছের গোড়ায় বালু জমে শ্বাসমূল ঢেকে যায়। এতে গাছ প্রয়োজনীয় খাদ্য উপাদান সংগ্রহ করতে পারে না। এক পর্যায়ে রোদে বালু উত্তপ্ত হলে গাছের গোড়া মরে যায়। এ কারণে মূলত শুকনো মওসুমেই এ রোগের প্রকোপ দেখা দেয়। সোনার চরের বিট কর্মকর্তা মোঃ হাফিজুর রহমান জানান, স্থানীয়দের কাছে এ রোগটি গাছের ‘গোড়া মরা’ রোগ হিসাবে পরিচিত হলেও প্রকৃতপক্ষে এটি শ্বাসমূলজনিত কারণে হচ্ছে।
 
সুন্দরবনে চলছে পর্যটক হয়রানি
শুভ্র শচীন
 
সুন্দরবনের ইকো-ট্যুরিজম ঘিরে ব্যাঙের ছাতার মতো গড়ে উঠেছে অসংখ্য ট্যুরিস্ট ফার্ম। এতে পর্যটনশিল্পের বিকাশ খানিকটা ঘটলেও নানাভাবে হয়রানির শিকার হচ্ছেন পর্যটকরা। অব্যবস্থাপনা, অনুন্নত যোগাযোগ ব্যবস্থা, ট্যুরিস্ট গাইডের অভাব ইত্যাদি কারণে দেশি-বিদেশি পর্যটকরা বনের দর্শনীয় স্থানগুলো দেখতে না পারার অতৃপ্তি  নিয়ে ফিরে যাচ্ছেন।
ট্যুরিস্ট ফার্মগুলো কোনো নিয়মনীতির আওতায় না থাকায় অহরহ ঘটছে দুর্ঘটনা। খুলনা ও মংলা বন্দরকেন্দ্রিক এই ফার্মগুলো মূলত ছোট ইঞ্জিন বোটসর্বস্ব। ঢাকায় এদের কয়েকটির এজেন্ট অফিস রয়েছে। ট্যুরিস্টরা এদের কাছ ন্যূনতম সার্ভিস না পেলেও এরা গলাকাটা চার্জ আদায় করে থাকে।  সংশ্লিষ্ট সূত্র জানায়, দেশে ইকো-ট্যুরিজম কার্যক্রম পরিচালনার নীতিমালা নেই। যে যার ইচ্ছামতো  ইকোলজিক্যালি গুর“ত্বপূর্ণ স্থানগুলোয় এ কার্যক্রম পরিচালনা করছে। এতে পরিবেশের যেমন ক্ষতি হচ্ছে, তেমনি ভ্রমণপিপাসুদের উদ্দেশ্য ব্যাহত হচ্ছে। পর্যটকরা
নানাভাবে হয়রানির শিকার হচ্ছেন। সুন্দরবনের বন্যপ্রাণী বিশেষজ্ঞ ও করমজল পর্যটন স্পটের ফরেস্ট রেঞ্জার আবদুর রব বলেন, প্রশিক্ষিত ও দক্ষ গাইড ছাড়া ম্যানগ্রোভ বনের দর্শনীয় স্থান ভ্রমণ একেবারেই অসম্ভব। তিনি আরো বলেন, ট্যুরিস্ট ফার্মগুলোকে কঠোর নিয়মনীতির আওতায় আনার বিষয়ে ভাবছে বন বিভাগ।
 
জীবনের ঝুঁকি নিয়ে দিন কাটাচ্ছে ভোলার এতিমখানার শিশুরা
ছোটন সাহা
 
ঝুঁকিপূর্ণ ভবন, নোংরা পরিবেশ, নিরাপত্তার অভাবসহ নানান অব্যবস্থাপনার মধ্যে জীবনের ঝুঁকি নিয়ে মানবেতর দিন কাটাচ্ছে ভোলার ‘সরকারি শিশু পরিবারের (বালিকা)’ শিশুরা। এখানকার অনাথ ১০০ শিশুকে জীর্ণ একটি ভবনে বসবাস করতে হচ্ছে। কর্তৃপক্ষকে বারবার জানানো হলেও কোনো ব্যবস্থা নেয়া হয়নি।
জানা গেছে, ভোলার চর নোয়াবাদে ১৯৭২ সালে ৪ দশমিক ৩২ একর জমির ওপর কেয়ার প্রোটেকশন সেন্টার (সিপিপি) নামে এ প্রতিষ্ঠান চালু হয়। তখন মুক্তিযুদ্ধে বীরাঙ্গনা নারী ও শহীদ মুক্তিযোদ্ধা পরিবারের স্থান হয় এখানে। ১৯৮৪ সালে সমাজসেবা অধিদপ্তরের তত্তাবধানে এটিকে সরকারি শিশু সদন হিসাবে ব্যবহার করা হয়। ২০০৪ সালে এটি সরকারি শিশু পরিবার (বালিক) হিসাবে প্রতিষ্ঠিত হয়। ওই সময় থেকে এতিমখানাটিতে ১০০ শিশু থাকছে। তাদের শিক্ষা-চিকিৎসা, কারিগরি প্রশিক্ষণ ও বাসস্থানের ব্যবস্থা করা হয় এখানে। বর্তমানে এতিমখানাটিতে নানা সমস্যা বিরাজ করছে। এতিম শিশুরা জানায়, যে কোনো মুহূর্তে ছাত্রীনিবাসটির দেয়াল ধসে বড় ধরনের দুর্ঘটনা ঘটতে পারে। সরেজমিনে দেখা গেছে, এতিমখানার সীমানা প্রাচীর একেবারেই জীর্ণ। নেই কোনো নিরাপত্তাকর্মী। চারটি আবাসিক ভবনের দুটি পরিত্যক্ত ঘোষণা করা হয়েছে। ভোলা সরকারি শিশু পরিবার (বালিকা) উপ-তত্ত¡াবধায়ক  মোহাম্মদ আলমগীর বলেন, জীর্ণ ভবনটি খুবই ঝুঁকিপূর্ণ হয়ে পড়েছে। খুব শিগগিরই সংস্কারের উদ্যোগ নেয়া হবে।





WORDCOUNT-872

দেশের পাবলিক বিশ্ববিদ্যালয়গুলোতে ডাইনিংগুলোর দুরবস্থা নতুন নয়। ঢাকার অদূরের জাহাঙ্গীরনগর বিশ্ববিদ্যালয়ে এ সঙ্কট এখন প্রকট রূপ নিয়েছে। ইতিমধ্যে সম্পূর্ণ বন্ধ হয়ে গেছে তিনটি হলের ডাইনিং। এর মধ্যে আছে মেয়েদের প্রীতিলতা হল, ফজিলাতুন্নেছা হল ও ছেলেদের মীর মশাররফ হোসেন হল। মেয়েদের জাহানারা ইমাম হলের ডাইনিংও প্রায় বন্ধের পথে। শিক্ষার্থীদের অভিযোগ, এভাবে ডাইনিং বন্ধ করে দেয়ায় অনেক আবাসিক শিক্ষার্থী সমস্যায় আছেন। তাদেরকে খাওয়া-দাওয়া করার জন্য নির্ভর করতে হয় বাইরের দোকান ও ক্যান্টিনের ওপর। আর যে কারণেই হোক না কেন এভাবে ডাইনিং বন্ধ করে দেয়া নীতিসিদ্ধ নয় বলে মনে করেন শিক্ষার্থীরা। কারণ এতে করে ভবিষ্যতে অন্য হলের ডাইনিংও বন্ধ করে দেয়া হতে পারে। প্রীতিলতা হলের আবাসিক ছাত্রী অর্থনীতি বিভাগের আতিয়া ফেরদৌসী চৈতি বলেন, পাবলিক ইউনিভার্সিটির হলগুলোতে ছাত্র-ছাত্রীদের সস্তায় ভালো খাবার পেতে ডাইনিংয়ের সুবিধা থাকা অপরিহার্য। অথচ প্রায় ২ বছরের বেশি হলো এই বিশ্ববিদ্যালয়ের কয়েকটি হলে শিক্ষার্থীরা এই সুবিধা থেকে বঞ্চিত। এমনটি আর কোনো বিশ্ববিদ্যালয়ে হয়েছে বলে আমার জানা নেই। ডাইনিং বন্ধ করার প্রথম পদক্ষেপটি নেয়া হয় ছাত্রী হলে। কারণ পর্যাপ্ত কিচেন সুবিধা থাকায় এবং ক্যান্টিনের খাবারের মান অপেক্ষাকৃত ভালো হওয়ায় ডাইনিং দিনকে দিন জনপ্রিয়তা হারাচ্ছিল। কিন্তু যারা নিয়মিত রান্না করার সময় পান না তাদের জন্য হলে একমাত্র ব্যবস্থা ক্যান্টিন। আজকাল ক্যান্টিনের ওপর এত চাপ পড়ার কারণে ক্যান্টিনের খাবারের মানও নেমে যাচ্ছে। আর ছাত্র হলে কিচেন সুবিধা না থাকায় সেখানে ডাইনিং বন্ধ থাকায় বেশি বিপাকে পড়ছে তারা।
এ হলের নাম প্রকাশে অনিচ্ছুক একজন
সিনিয়র ছাত্রী জানান, বছর তিনেক আগে ডাইনিং চার্জ ৮ টাকা থেকে ১২ টাকা করা হলে আমরা মেনে নিয়েছিলাম। তখন এ হলের ডাইনিংয়ের খাবারের মান অনেক ভালো ছিল। বেশিরভাগ ছাত্রী তখন ডাইনিংয়ে খেত। কিন্তু কিছুদিন পর খাবারের মান খারাপ হতে শুর“ করে। ফলে ডাইনিং থেকে মুখ ফেরায় অনেক ছাত্রী। এক পর্যায় ডাইনিং বন্ধ করে দেয়া হয়। তখন ডাইনিং চালুর জন্য আন্দোলন হলে কর্তৃপক্ষ বলেছিল ছাত্রীরা খায় না বলেই ডাইনিং বন্ধ। ডাইনিংয়ে কর্মরত মহিলারাও চাচ্ছিলেন ডাইনিং চালু হোক। আমাদের অনেকের পরীক্ষা থাকে সাড়ে ১২টায়। ১২টায় ডাইনিং চালু হয়। ডাইনিং থাকলে আমরা সময়মতো খেয়ে যেতে পারতাম। কিন্তু এখন ডাইনিং না থাকায় ক্যান্টিনে অনেক ভিড় হয়। ফলে দোকানের হালকা নাশতা খেয়ে আমাদের পরীক্ষা দিতে যেতে হয়। এ হলের নতুন ছাত্রীরা ডাইনিং কী তা-ই জানে না।
২০০৮ সালে ডাইনিং চার্জ বৃদ্ধির বিরুদ্ধে সংগঠিত আন্দোলনের অন্যতম নেতা শারমিন রহমান জানান, বিশ্ববিদ্যালয় কর্তৃপক্ষ ছাত্রছাত্রীদের শৃক্সখলাসংক্রান্ত অধ্যাদেশ ২০০৯ জারি করেন। এ অধ্যাদেশে ডাইনিং ব্যবস্থা নিরুৎসাহিত করে হলে হলে মেস সিস্টেম চালুর কথা বলা হয়। সেখানে হল কর্তৃপক্ষের তত্ত¡াবধায়নে ছাত্রছাত্রীদের দ্বারা পরিচালিত মেসিং পদ্ধতিতে খাবার পরিবেশন শিরোনামে ১০টি বিধিবিধান সংযোজন করা হয়। এ সব বিধানের মধ্যে একটি ছিল, ১০ তারিখের মধ্যে মেসের জন্য অগ্রিম টাকা দিতে হবে। তা না হলে জরিমানার বিধান রাখা হয়। কিন্তু আন্দোলনের মুখে প্রশাসন এই অধ্যাদেশ বাতিল করেন। এ অধ্যাদেশে এস্টাবলিশমেন্ট চার্জ অন্তর্ভুক্ত করা হয়।
জানা যায়, জাহাঙ্গীরনগর বিশ্ববিদ্যালয়ের বেশিরভাগ হলের ডাইনিংয়ের খাবারের মান খারাপ। অন্যদিকে হলের বাইরে  অনেক দোকান থাকায় ভালো খাবারের জন্য শিক্ষার্থীরা সেখানে ঝুঁকে পড়ছেন। আবার অনেকে বলছেন যেসব হলে ডাইনিং চালু আছে সেখানে অনেকেই খায়, কারণ বাইরে খেতে প্রতি বেলায় কমপক্ষে ৩৫-৪০ টাকা লাগে। আর এ খরচ অনেকের পক্ষে বহন করা সম্ভব না। মওলানা ভাসানী হলের একজন শিক্ষার্থী জানান, হলের ডাইনিং চলছে নামমাত্র, খাবারের মান অত্যন্ত খারাপ। যাদের আর্থিক অবস্থা ভালো নয় তারা বাধ্য হয়েই ডাইনিংয়ে খায়। আর এভাবে চললে অদূর ভবিষ্যতে এ হলসহ অনেক হলেই ডাইনিং বন্ধ হয়ে যাবে।
মীর মশাররফ হোসেন হলের প্রভোস্ট  অধ্যাপক এমদাদুল হক বলেন, আসলে ১২ টাকার মধ্যে খুব ভালো খাবার দেয়া সম্ভব না। হলে একসময় ডাইনিং চালু ছিল কিন্তু এখন তা বন্ধ। হলে অনেক ছাত্র মেস করে খাচ্ছে। বর্তমানে হলে ৪টি মেস চালু আছে। এসব মেসে প্রায় ৬শ ছাত্র খেতে পারে। মেসের সুবিধা হলো এতে ছেলেরা তাদের পছন্দ অনুযায়ী খেতে পারে। অনেকে আবার হলের বাইরের দোকানেও খায়। ডাইনিংয়ের কুপন না কেটে ছাত্ররা বাইরের দোকানে খাওয়া শুর“ করলে ডাইনিং অজনপ্রিয় হয়ে পড়ে। ছাত্ররা কুপন না কাটায় একসময় ডাইনিং বন্ধ করে দেয়া হয়। ডাইনিংয়ের জন্য নিয়োগপ্রাপ্ত কর্মচারীরা সমমানের অন্য কাজ করছেন। ডাইনিংয়ের খাবারের জন্য সরাসরি কোনো ভর্তুকি দেয়ার নিয়ম দেশের কোথাও নেই। হল কর্তৃপক্ষ কিছু বরাদ্দ দিতে চাইলে বিশ্ববিদ্যালয় অডিট তাতে আপত্তি করে। তবে ডাইনিংয়ের জন্য লজিস্টিক সাপোর্ট দেয়া সম্ভব। যেমন বাবুর্চি, গ্যাস, চেয়ার, টেবিল, প্লেট ইত্যাদি। আমাদের বিশ্ববিদ্যালয়ের অন্য হলগুলোতেও ডাইনিং অজনপ্রিয় হয়ে পড়েছে। বর্তমানে প্রীতিলতা ও ফজিলাতুন্নেছা হলের ডাইনিংও বন্ধ। যেসব হলে ডাইনিং চালু আছে, সেখানে গড়ে ১৫-২০ জন খাবার খায়। এভাবে চললে অন্য হলগুলোর ডাইনিং বন্ধ হয়ে যেতে পারে। এটা সত্য, ডাইনিং বন্ধ হয়ে যাওয়ায় আর্থিকভাবে অসচ্ছল শিক্ষার্থীদের সমস্যা হচ্ছে। যাদের অন্য কোনো উপায়  নেই তারাই ডাইনিংয়ে খাচ্ছে। ডাইনিংকে জনপ্রিয় করতে হলে ১২ টাকার কুপন দিয়ে সম্ভব নয়। কুপনের দাম কমপক্ষে ২০ টাকা করা হলে ভালো খাবার দেয়া সম্ভব হবে। এতে অবশ্য অনেক মহল থেকে আপত্তি তোলা হয়। অনেকে বলেন খাবার ফ্রি দিতে হবে। সবার সহযোগিতা পেলেই কেবল ডাইনিং চালু করা সম্ভব।
মীর মশাররফ হোসেন হলে অনেক ছাত্র এখন ডাইনিং হলে মেস করে খাওয়া-দাওয়া করেন। বিশ্ববিদ্যালয়ের ডাইনিং ব্যবস্থা নিয়ে জানতে চাওয়া হলে অর্থনীতি বিভাগের অধ্যাপক আনু মুহাম্মদ বলেন, আবাসিক বিশ্ববিদ্যালয়ে ডাইনিং থাকা জর“রি। পরিবহন খাতে ভর্তুকি দেয়ার চেয়ে ডাইনিংগুলোতে কম টাকায় মানসম্মত খাবার সরবরাহ জর“রি। কিন্তু সরকার, বিশ্ববিদ্যালয় কর্তৃপক্ষ কেউই এ ব্যাপারে আগ্রহী নয়। ইউজিসির ২০ বছর মেয়াদি কৌশলপত্রে ডাইনিং ব্যবস্থাকে নির“ৎসাহিত করা হয়েছে এবং বিশ্ববিদ্যালয়ের অভ্যন্তরীণ আয় বাড়ানোর পরামর্শ দেয়া হয়েছে। তাই ডাইনিংকে গুর“ত্ব দেয়া হচ্ছে না। প্রাইভেট সেক্টরে দোকান ভাড়া দিয়ে এসবের ক্ষেত্র তৈরি করা হয়েছে। ক্যাডেট কলেজে তো ছাত্রদের বাইরে খেয়ে আসতে বলা হয় না। আবাসিক বিশ্ববিদ্যালয় তথা পাবলিক বিশ্ববিদ্যালয়ের ন্যূনতম শর্ত হলো ডাইনিং। যারা বাইরে খেতে পারে তারা বাইরে খাক কিন্তু যারা পারে না তাদের জন্য ডাইনিংয়ে মানসম্মত খাবার সরবরাহ করা বিশ্ববিদ্যালয়ের দায়িত্ব।





WORDCOUNT-750

আইন প্রয়োগকারী সংস্থার একাধিক সূত্র থেকে জানা যায়, মেশিন রিডেবল পাসপোর্ট (এমআরপি) জাল হচ্ছে এবং অবৈধ এমআরপি নিয়ে বিদেশ ভ্রমণ করার সময় অনেকে বহির্বিশ্বের বিমানবন্দরে ধরা পড়ে দেশের ভাবমূর্তি নষ্ট করছেন। আন্তর্জাতিক সিভিল এভিয়েশন সংস্থা (আইসিএও) দেশের জাল এমআরপি নিয়ে উদ্বিগ্ন। সামগ্রিক বিবেচনাকে সামনে রেখে আন্তর্জাতিক সিভিল এভিয়েশন সংস্থা আগামী ২০১৪ সালের মধ্যে ডিজিটাল পাসপোর্ট বা ই-পাসপোর্ট চালু করার ব্যাপারে সদস্যভুক্ত দেশগুলোকে তাদের কঠোর বিধিনিষেধ আরোপের কথা স্পষ্ট করে জানিয়েছে। সন্ত্রাস দমনে কার্যকর পদক্ষেপ হিসেবে আইসিএও ইতিমধ্যে এই বিধিনিষেধের বিষয়টি তাদের সদস্যভুক্ত ১৮১টি দেশকে পরিষ্কারভাবে জানিয়ে দিয়েছে। জানা যায়, আইসিএও-এর এই ঘোষণায় বিপর্যয়ের মুখে পড়তে যাচ্ছে বিদেশ গমনেচ্ছু বাংলাদেশের লাখ লাখ শ্রমিক।
জানা যায়, সন্ত্রাসবাদ নির্মূল করার পূর্বশর্ত হিসাবে আন্তর্জাতিক সিভিল এভিয়েশন সংস্থা পাসপোর্টের ক্ষেত্রে আমূল পরিবর্তন আনার পদক্ষেপ গ্রহণ করে। তারই ধারাবাহিকতায় সংস্থাটি অপরাপর দেশগুলোসহ বাংলাদেশকে মেশিন রিডেবল পাসপোর্ট সিস্টেমের আওতায় নিয়ে আসে। সংস্থাটির নির্দেশ অনুযায়ী বর্তমান সরকার প্রায় ২৯০ কোটি টাকা ব্যয়ে চার বছর মেয়াদি মেশিন রিডেবল পাসপোর্ট তৈরির প্রকল্প গ্রহণ করে।
আন্তর্জাতিক সিভিল এভিয়েশন সংস্থা জানিয়েছে, ২০১৪ সাল থেকে ই-পাসপোর্ট ব্যবহারের ক্ষেত্রে কড়াকড়ি আরোপ করা হবে। যার পরিপ্রেক্ষিতে ওই সময় থেকে ই-পাসপোর্ট বা ডিজিটাল পাসপোর্ট ছাড়া বিদেশ ভ্রমণ করা নিষিদ্ধ হয়ে যাবে। মেশিন রিডেবল পাসপোর্টের সঙ্গে ই-পাসপোর্ট সংযুক্ত বাধ্যতামূলক করা হবে। সংস্থা জানায়, ইতিমধ্যে যেসব দেশে মেশিন রিডেবল পাসপোর্ট ব্যবস্থা কার্যকর ছিল সেসব দেশ এমআরপির পরিবর্তে সরাসরি ই-পাসপোর্টের আওতায় চলে গেছে। ই-পাসপোর্ট কার্যকর করার মাধ্যমে পর্যায়ক্রমে মেশিন রিডেবল পাসপোর্টের বিলুপ্তি ঘটানো হবে। মেশিন রিডেবল পাসপোর্ট থাকার পরও সংস্থাভুক্ত দেশ ভ্রমণে ই-পাসপোর্ট থাকা বাধ্যতামূলক। ই-পাসপোর্ট ছাড়া বাংলাদেশিদের জন্য ২০১৪ সাল থেকে যুক্তরাষ্ট্র, যুক্তরাজ্য, কানাডা, থাইল্যান্ড, সিঙ্গাপুরসহ বিশ্বের ১৮১টি দেশে ভ্রমণ আইনত নিষিদ্ধ হয়ে যাবে।
পাসপোর্ট অফিসের নাম প্রকাশে অনিচ্ছুক ঊর্ধ্বতন এক কর্মকর্তা জানান, বাংলাদেশে বর্তমানে ব্যয়বহুল মেশিন রিডেবল পাসপোর্ট প্রকল্পের কাজ চলছে। আইসিএও-এর নীতিমালা অনুযায়ী সরকার যদি সরাসরি ই-পাসপোর্ট তৈরির প্রক্রিয়া গ্রহণ করত তাহলে বিপুল পরিমাণ অর্থের সাশ্রয় হতো। একইভাবে আগামীতে বাংলাদেশি যাত্রীদের বিদেশ ভ্রমণে জটিলতাও এড়ানো যাবে। তিনি আরো জানান, চার বছর পর এমআরপি প্রকল্প শেষে সরকারকে আবারো ই-পাসপোর্টের জন্য অতিরিক্ত আরো তিন থেকে সাড়ে তিনশ কোটি টাকা ব্যয় করতে হবে।
নাইন-ইলেভেন ও বর্তমান বিশ্বে সন্ত্রাসবাদ বৃদ্ধির প্রবণতায় উন্নত বিশ্বে অত্যাধুনিক পাসপোর্ট চালুর বিষয়টি প্রাধান্য পায়। আইসিএও-র  গবেষকরা চার বছর গবেষণা করে পাসপোর্টের ক্ষেত্রে সব ভুলভ্রান্তি চিহ্নিত করে ২০০৪ সালে নিরাপদ পাসপোর্ট হিসেবে ই-পাসপোর্টের ধারণাটি জনসমক্ষে প্রকাশ করে। সংস্থাটি তাদের সদস্য দেশগুলোয় এই পাসপোর্ট চালু করার ব্যাপারে ২০০৪ সাল থেকে পরবর্তী ১০ বছর অর্থাৎ ২০১৪ সাল পর্যন্ত সময় বেঁধে দেয়। গত ৭ বছরে সংস্থাটির প্রায় ৮০টি সদস্য দেশ ই-পাসপোর্টের আওতায় চলে এসেছে।
মেশিন রিডেবল পাসপোর্টে জীবনবৃত্তান্ত সংক্রান্ত তথ্য ও আঙুলের ছাপসহ প্রয়োজনীয় তথ্যগুলো দুলাইনে পাসপোর্টের পৃষ্ঠার নিচে ছাপানো থাকে, যা শুধু মেশিনের মাধ্যমে পড়া যায়। উল্লেখ্য, এমআরপির ছাপাকৃত এসব তথ্য স্ক্যানিং করে বিশেষ মেশিনের মাধ্যমে পড়া যায়। এর ফলে পাসপোর্ট বহনকারীর গোপনীয়তা ফাঁস হয়ে যায়। এ ছাড়া পাসপোর্টের পরিচিতি পৃষ্ঠায় ডাটা অপটিক্যাল ক্যারেক্টার রিকগনিশনে (data optical charecter recognition) প্রিজার্ভ
করা হয়।
আইসিএও নির্দেশিত ই-পাসপোর্টে শুধু মুখাবয়বের চিত্র দৃশ্যমান থাকবে। এ ছাড়া পাসপোর্টধারীর যাবতীয় তথ্য মাইক্রোচিপসের মধ্যে সংরক্ষণ করা হবে। এই মাইক্রোচিপসটি পাসপোর্টের পাতার ভেতর লুকানো থাকবে, যা বাইরে থেকে কোনোভাবেই বোঝা যাবে না।
পাসপোর্ট অফিসের একাধিক সূত্র জানায়, বহির্বিশ্বে শ্রমবাজার সম্প্রসারিত হওয়ায় বর্তমানে আমাদের দেশে প্রতিবছর প্রায় ৩ লাখ পাসপোর্ট বই ইস্যু করা হয়। বিদেশি অর্থায়নে চার বছর মেয়াদি ব্যয়বহুল মেশিন রিডেবল পাসপোর্ট তৈরির প্রকল্প গ্রহণ করা হয়েছে। অথচ ই-পাসপোর্ট তৈরি করা সম্ভব বিওটি পদ্ধতি অনুসরণ করে। এই পদ্ধতিতে সরকারের বিপুল অর্থের সাশ্রয় ঘটবে এবং রাজ¯^ আয়ের পরিমাণও বেড়ে যাবে।
অভিজ্ঞ মহলের মতে, সরকারের সংশ্লিষ্ট মন্ত্রণালয় যদি সার্বিক দিক বিবেচনায় অতি দ্রুত ই-পাসপোর্ট তৈরির উদ্যোগ গ্রহণ করে তাহলে বিদেশগামী সাধারণ মানুষকে ২০১৪ সালের পর উদ্ভূত পরিস্থিতির মুখোমুখি হতে হবে না।
 
ই-পাসপোর্ট  ও এমআরপি
বিশ্বের অধিকাংশ পাসপোর্টই এখন মেশিন রিডেবল পাসপোর্ট (এমআরপি)। এমআরপিতে জলছাপ, লেজারের মাধ্যমে ফুটো করে লেখা নম্বর, ব্যক্তিগত তথ্যাবলী, পাতলা লেমিনেশন ইত্যাদি উন্নতমানের বৈশিষ্ট্য বিদ্যমান। যার ডাটা পেজের সব তথ্য স্ক্যানার বা অপটিক্যাল রিডারের মাধ্যমে পাঠ করা যায়। এটি ব্যবহারে প্রধান সুবিধা হচ্ছে ইমিগ্রেশনের অনেক ঝামেলা থেকে রেহাই পাওয়া যায়।
ইলেকট্রনিক পাসপোর্ট বা ই-পাসপোর্টেও পুরনো পাসপোর্টের মতো প্রথম কয়েকটি পাতায় ব্যক্তিগত তথ্য ও ছবি যুক্ত করা থাকে। তবে এ পাসপোর্টে  থাকে মাইক্রোচিপ, যার মধ্যে বায়োমেট্রিক তথ্যও সন্নিবেশ করা হয়। যেটি কম্পিউটারে পাঠযোগ্য। এর মাধ্যমেই ইমিগ্রেশনের কর্মকর্তারা পাসপোর্টের সব তথ্য কম্পিউটারে পড়তে পারে।
বিশ্বব্যাপী চোরাকারবার, সন্ত্রাস, মাদক, নারী-শিশু পাচার ইত্যাদি প্রতিরোধে আন্তর্জাতিকভাবে গড়ে উঠেছে মেশিন রিডেবল পাসপোর্ট। প্রচলিত হাতে লেখা পাসপোর্টধারীরা বিভিন্ন সময়ে ইমিগ্রেশনের কর্মকর্তার কাছে বিড়ম্বনার শিকার হয়। কিন্তু সঙ্গে এমআরপি থাকলে অবাঞ্ছিত বিড়ম্বনা থেকে রেহাই পাওয়া যায়। এমআরপি মেশিনে ছোঁয়ার সঙ্গে সঙ্গেই ওই পাসপোর্টের যাবতীয় তথ্য ইমিগ্রেশন কর্মকর্তার কম্পিউটার মনিটরে ফুটে ওঠে, যা দেখে কর্মকর্তা সহজেই সিদ্ধান্তে পৌঁছাতে পারে। এমআরপি’র সিকিউরিটি ব্যবস্থা খুব উন্নত। আর এই পুরো প্রক্রিয়াটি চলছে আন্তর্জাতিক মেশিন রিডেবল পাসপোর্টের অনুমোদন সংস্থা আইসিএও নিয়মানুসারে। ই-পাসপোর্ট এর পরবর্তী সংস্করণ।
জেড এম সাদ





WORDCOUNT-454

দক্ষিণ আফ্রিকার নানা জায়গায় ছড়িয়ে ছিটিয়ে কাজ করছেন অনেক বাংলাদেশি। রেমিট্যান্সের উজ্জ্বল সম্ভাবনা আছে দেশটিতে। কিন্তু সে দেশে বাংলাদেশের দূতাবাসের অসহযোগিতা এবং হয়রানির কারণে দক্ষিণ আফ্রিকা প্রবাসী বাংলাদেশিদের হেনস্থার শিকার হতে হচ্ছে। অন্যদিকে বাংলাদেশে দক্ষিণ আফ্রিকার দূতাবাস না থাকায় সে দেশগামী বাংলাদেশি শ্রমিকদের ছুটতে হয় শ্রীলঙ্কায়। এসব বিপত্তি মিলিয়ে ভালো নেই দক্ষিণ আফ্রিকায় বাংলাদেশিরা।
নোয়াখালীর মোস্তফা বাহারের বাস এখন দক্ষিণ আফ্রিকার পর্যটন শহর ডারবানের ৮৬, আলবার্ট স্ট্রিটে। তিন বছর আগে তিনি ছোট ভাইয়ের কল্যাণে ডারবান গেছেন। কাজ করেন ভাইয়ের মুদি দোকানে। ৬ মাস আগে প্রিটোরিয়াস্থ বাংলাদেশ দূতাবাসে পাসপোর্ট নবায়ন করতে দিয়েছেন। এখন পর্যন্ত তিনি সেই পাসপোর্ট হাতে পাননি। তিনি অভিযোগ করে বলেন, ‘দাঁড়িওয়ালা এক দূতাবাস-কর্মকর্তার দাবি অনুযায়ী পাসপোর্টের ভাঁজে চাহিদার টাকাও দিয়েছি। এরপরও কাজটি হচ্ছে না। বারবার সময় ক্ষেপণ করা হচ্ছে। যোগাযোগ করলে উল্টো আমাকে গালমন্দ ও তুচ্ছতাচ্ছিল্য করছেন দূতাবাসের স্টাফরা।’ কেবল মোস্তফা বাহারই নন, পাসপোর্ট নবায়ন ছাড়াও আউটপাস ও প্রয়োজনীয় কাজে বাংলাদেশ দূতাবাসে গেলে প্রতিনিয়ত হয়রানির শিকার হতে হচ্ছে দক্ষিণ আফ্রিকায় বসবাসরত বাংলাদেশিদের। অভিযোগ রয়েছে, টাকা ছাড়া কোনো কাজই করতে চান না দূতাবাস কর্মকর্তারা। ব্যবসা-বাণিজ্যসহ কর্মসংস্থানের ক্ষেত্রে দার“ণ সম্ভাবনা থাকলেও এসব কারণে ভালো থাকতে পারছে না দক্ষিণ আফ্রিকায় বসবাসরত প্রায় ৭০ হাজার বাংলাদেশি।
সরেজমিনে দেখা যায়, ডারবান, প্রিটোরিয়া, কেপটাউন, জোহানেসবার্গসহ দক্ষিণ আফ্রিকার বিভিন্ন শহরে দীর্ঘদিন ধরে ৭০ হাজার বাংলাদেশি বসবাস করছেন। তাদের কেউ চাকরি, কেউ দোকানপাটসহ নানা ব্যবসা করে প্রচুর টাকা উপার্জন করছেন। অথচ বৈধপথে সে টাকা তারা দেশে পাঠাতে পারছেন না। হুন্ডির মাধ্যমে স্বজনদের কাছে টাকা পাঠাতে হলে গুণতে হয় বিশ শতাংশ চার্জ। এতে দক্ষিণ আফ্রিকার বাংলাদেশি শ্রমিকরা আর্থিকভাবে যেমন ক্ষতিগ্রস্ত হচ্ছেন, তেমনি সরকারও বঞ্চিত হচ্ছে বিপুল পরিমাণ রাজস্ব থেকে।
অমানুসিক পরিশ্রম করে ৩/৪ বছর পর দেশের বাড়িতে মা-বাবা ও স্ত্রী-সন্তানদের সঙ্গে দেখা করতে যাওয়ার সময় আরেক আতঙ্ক তাড়া করে তাদের। শাহজালাল আন্তর্জাতিক বিমানবন্দরে পা রাখার সঙ্গে সঙ্গেই তাদের ঘিরে ধরে ইমিগ্রেশন কর্মকর্তারা। এ প্রসঙ্গে ডারবানস্থ বাংলাদেশি রেস্টুরেন্ট আল মেহেরানে কর্মরত আবছার হোসেন বলেন, বাড়ি যাওয়ার সময় শাহজালাল আন্তর্জাতিক বিমানবন্দরে অহেতুক হয়রানি করা হয় আমাদের। তিনি বলেন, ‘আফ্রিকার বিমানবন্দরে একটি সুন্দর ব্যবস্থাপনা অতিক্রম করার পর দেশের মাটিতে যখন ইমিগ্রেশন কর্তৃপক্ষের নানামুখী হয়রানির মুখোমুখি হই, তখন নিজেদের পৃথিবীর সবচেয়ে অসহায় মানুষ মনে হয়।’
এদিকে, বাংলাদেশে দক্ষিণ আফ্রিকার কোনো দূতাবাস না থাকায় দক্ষিণ আফ্রিকার ভিসা সংক্রান্ত প্রয়োজনীয় কাজ সারতে বাংলাদেশি শ্রমিকদের যেতে হয় শ্রীলঙ্কার কলম্বোতে। এতে কষ্টার্জিত অর্থ অপচয়ের পাশাপাশি নষ্ট হয় তাদের মূল্যবান সময়। সম্প্রতি দক্ষিণ আফ্রিকার ডারবান জলবায়ু সম্মেলনে গেলে বাংলাদেশের পরিবেশ ও বনমন্ত্রী ড. হাছান মাহমুদের সঙ্গে এসব বিষয় নিয়ে কথা বলেন বাংলাদেশি শ্রমিকরা।
তারা বাংলাদেশে দক্ষিণ আফ্রিকার স্থায়ী দূতাবাস প্রতিষ্ঠার উদ্যোগ গ্রহণ, প্রিটোরিয়ায় বাংলাদেশ দূতাবাসের হয়রানি বন্ধ, বৈধ পথে বাংলাদেশে টাকা পাঠানোর ব্যবস্থা করা ও শাহজালাল আন্তর্জাতিক বিমানবন্দরে ইমিগ্রেশন কর্মকর্তাদের হয়রানি বন্ধের ব্যাপারে ড. হাছান মাহমুদের সহযোগিতা ও হস্তক্ষেপ কামনা করেন। পরিবেশ ও বনমন্ত্রী এসব ব্যাপারে প্রয়োজনীয় সহযোগিতা, বিশেষ করে দক্ষিণ আফ্রিকার বাংলাদেশিরা যাতে বৈধ পথে টাকা পাঠাতে পারে সেজন্য ত্বরিত পদক্ষেপ গ্রহণের আশ্বাস দিয়েছেন বলে জানা গেছে।





WORDCOUNT-424

দেহরোগে পঙ্গু। তাতে কী যায়-আসে। সজাগ মস্তিষ্ক যে মানুষকে সাফল্যের স্বর্ণশিখরে পৌঁছে দিতে পারে তারই বড় প্রমাণ বর্তমান সময়ের জগদ্বিখ্যাত বিজ্ঞানী স্টিফেন হকিং। মাত্র ২১ বছর বয়সে মোটর নিউরন রোগে আক্রান্ত এই বিজ্ঞানী ৮ জানুয়ারিতে ৭০ বছরে পা রাখলেন। আর এই ৭০ বছর বয়সেও নারীর রহস্যে বিভোর এই বিজ্ঞানী।
সতের শতকের বিখ্যাত বিজ্ঞানী গ্যালিলিও মারা যাওয়ার ঠিক ৩শ বছর পর ১৯৮২ সালের ৮ জানুয়ারি ইংল্যান্ডের অক্সফোর্ডে জন্মগ্রহণ করেন। পড়ালেখা শেষ করেন অক্সফোর্ড বিশ্ববিদ্যালয় থেকে পদার্থবিজ্ঞানে। অথচ আগ্রহ ছিল গণিতে।
৩০ বছর আগে কেমব্রিজ বিশ্ববিদ্যালয়ের গণিত বিভাগের লুকাসিয়ান অধ্যাপক হিসেবে যোগ দেন। বিখ্যাত বিজ্ঞানী স্যার আইজ্যাক নিউটনও এই কেমব্রিজেই লুকাসিয়ান অধ্যাপক হিসেবে কর্মরত ছিলেন। শিক্ষা ক্ষেত্রে লুকাসিয়ান অধ্যাপক পদটি বিশ্বের অন্যতম মর্যাদাসম্পন্ন।
১৯৮৮ সালে প্রকাশিত ‘এ ব্রিফ হিস্ট্রি অব টাইম’ বইয়ের মাধ্যমেই বিশ্বব্যাপী হকিং বিখ্যাত হয়ে ওঠেন। এই বইতে তিনি মহাবিশ্বের আগমন নিয়ে বেশ কিছু তত্ত¡ দেন। ২৩৭ সপ্তাহ টানা বিক্রির তালিকায় শীর্ষে থাকা এই বইটির ১০ মিলিয়ন কপি বিক্রি হয়। সে সময় জার্মানির শীর্ষ ম্যাগাজিন স্পিগেলকে বলেছিলেন, ‘শুধু তাত্তি¡ক পদার্থ বিজ্ঞানীরাই নন, আমরা সবাই জানতে চাই আমরা কোথা থেকে এসেছি। ব্রিফ হিস্ট্রি অব টাইম বইটিতে হকিং মহাবিশ্ব সৃষ্টির পেছনে সৃষ্টিকর্তার ভূমিকা থাকার বিশ্বাসটি মেনে নিয়েছিলেন। কিন্তু সাম্প্রতিককালে প্রকাশিত ‘দ্য গ্র্যান্ড ডিজাইন’ বইয়ে তিনি বলেছেন, পদার্থ বিজ্ঞানের নিয়মানুযায়ী বিগ ব্যাং  বা মহাবিস্ফোরণ একটি অনিবার্য ঘটনা। মার্কিন পদার্থবিদ মোডিনাও এই বইটিতে তার সহযোগী লেখক ছিলেন। এই বইতে হকিং বলেছেন, ‘অভিকর্ষ শক্তির সূত্রের মতো পদার্থ বিজ্ঞানের বিভিন্ন সূত্র কার্যকর রয়েছে। তাই একদম শূন্যতা থেকেও মহাবিশ্বের সৃষ্টি হতে পারে এবং সেটি অবশ্যম্ভাবী। নিজস্ব গতিতে ও স্বতঃস্ফ‚র্তভাবে সৃষ্টি হওয়ার কারণেই মহাশূন্যে অনেক কিছুর অস্তিত্ব সুস্পষ্ট। হকিংয়ের মতে, মানুষের মস্তিষ্ক কম্পিউটারের মতো। যখন কম্পিউটারের যন্ত্রাংশ কাজ করে না তখনই কেবল তার মৃত্যু ঘটে। অচল কম্পিউটারের যেমন পরবর্তী জীবন নেই, তেমনি মানুষের ক্ষেত্রেও পরবর্তী জীবন নেই। স্বর্গ তাদের কাছেই কাল্পনিক যারা অন্ধকারকে ভয় পায়। দ্য টেলিগ্রামকে দেয়া এক সাক্ষাৎকারে হকিং বলেন, ‘আমি ৪৯ বছর আগে থেকেই অকালমৃত। তাই আমি এখন আর মরতে ভয় পাই না। আমি যা করতে চেয়েছিলাম তার অনেক কিছুই করতে পেরেছি।
৭০তম জন্মদিন উপলক্ষে ‘নিউ সাইলিস্ট’ নামক একটি সাময়িকীতে দেয়া সাক্ষাৎকারে বিজ্ঞানী স্টিফেন হকিং আধুনিক বিজ্ঞানের বর্তমান অবস্থা ও তার প্রত্যাশা নিয়ে কথা বলেন। উত্তর দেন নানান জটিল প্রশ্নের। এক সময় তাকে প্রশ্ন করা হয় জীবনের রহস্য সন্ধানে মানুষ সব উত্তর আপনার কাছে জানতে চায়, আপনি কী এটাকে গুরুদায়িত্ব মনে করেন? এই প্রশ্নের উত্তরে তিনি বলেন, জীবনের সব সমস্যার সমাধান অবশ্যই আমার কাছে নেই। পদার্থবিদ্যা এবং গণিতের মাধ্যমে আমরা মহাবিশ্বের শুরু সম্পর্কে জানতে পারি, কিন্তু এর মধ্যে মানবীয় আচরণের ধারণা দেয়া সম্ভব নয়, কারণ বহু সমীকরণের সমাধান করা এখনো বাকি। মানুষকে বিশেষ করে নারীদের বোঝার ক্ষেত্রে আমি মোটেও অন্যদের থেকে আলাদা নই। নারী,
তারা মহাবিশ্বের সবচেয়ে বড় রহস্য।





WORDCOUNT-1273

সরকার এবং বিরোধী দলের মধ্যে ব্যবধান যত কমে দেশের মানুষের তত মঙ্গল হয়। গণতন্ত্র মজবুত হয়। সময়ে অসময়ে রাজনীতিবিদদের ওপর দুর্যোগ নেমে আসে না। তাদের ব্যর্থতা, ¯ে^চ্ছাচারিতার জন্যই তৃতীয় শক্তি, অন্ধকারে ওঁৎ পেতে থাকা একটি চক্র দেশ উদ্ধারের নামে ক্ষমতায় বসে। আর লুটপাট করে এক সময় ফিরে যেতেও বাধ্য হয় তারা। বাংলাদেশের ওপর দিয়ে আর কখনই যেন এমন ঝড় বয়ে না যায় তা চাইছেন প্রধানমন্ত্রী শেখ হাসিনা, তার দল আওয়ামী লীগ। তবে তার নেতৃত্বাধীন বহু মতের মহাজোটের শরিকরা কে কী চাইছে এ মুহূর্তে তা স্পষ্ট নয় কারো কাছে। এ জোটের বড় শক্তি সাবেক সেনাশাসক হুসেইন মুহম্মদ এরশাদ বলছেন, ক্ষমতায় যাওয়াই তার দলের একমাত্র লক্ষ্য। আগামীতে তারা এককভাবে নির্বাচন করবে। তার প্রস্তুতি নিতে বলা হচ্ছে নেতাকর্মীদের। এরশাদকে মহাজোট থেকে বেরিয়ে আসার জন্যও চাপ দিচ্ছেন তার দলের নীতি-নির্ধারকরা। অন্য শরিকদের অবস্থা এখনো ¯^চ্ছ নয়। মন্ত্রিত্ব পেয়ে দিলীপ বড়–য়ার দল যতই সন্তুষ্ট থাকুক জাসদ আর ওয়ার্কার্স পার্টির খুশি থাকার কোনো কারণ ঘটেনি এখন পর্যন্ত।
অনেক হিসাব আর সমীকরণের মধ্যেও প্রধান বিরোধী দল বিএনপি এখনো চায় গণতন্ত্র সুসংহত হোক। গণতন্ত্র আর দেশ রক্ষায় বিরোধী দলের নেতা খালেদা জিয়া আবারো পথে নেমেছেন। রোর্ডমার্চের মুখ এবার চট্টগ্রামের দিকে। ৮ জানুয়ারি সকালে রোডমার্চ বহর নিয়ে তিনি যাত্রা করেন। পরের দিন চট্টগ্রামে জনসভা করে ঢাকায় ফেরার কর্মসূচি ছিল তার। এই রোডমার্চ ঘিরে চট্টগ্রামে সাজসাজ রব ছিল। কেবল চট্টগ্রাম নয়, ঢাকা, নারায়ণগঞ্জ, কুমিল্লা, ফেনীর পথে পথে ছিল মানুষের স্রোত। ৭ জানুয়ারি রাতে চট্টগ্রাম থেকে ঢাকার দিকে রওনা দিয়ে দেখা গেল মহাসড়কের দুদিক ঢেকে দেয়া হয়েছে বর্ণিল সব পোস্টার আর ডিজিটাল ব্যানারে। কার আগে কার ছবি টাঙাতে হবে পথে, শুভেচ্ছা বাণী পৌঁছাতে হবে খালেদা জিয়ার দরবারে তার প্রতিযোগিতা রাত থেকে। চর দখলের মতো রাস্তার পাশের গাছ, বিদ্যুৎ, টেলিফোনের খুঁটি, ব্রিজের রেলিং দখল করে বেঁধে দেয়া হয়েছে ওসব পোস্টার। রোডমার্চ সফল করার শুভেচ্ছা বাণীতে বড় করে খালেদা জিয়া আর সাবেক রাষ্ট্রপতি জিয়াউর রহমানের ছবি। আছে খালেদা জিয়ার বড় ছেলে দুর্নীতির অভিযোগ মাথায় নিয়ে লন্ডনে থাকা তারেক রহমানের ছবি। আর আছে নির্দিষ্ট এলাকার বিএনপির বড় নেতা, সঙ্গে নিজের ছবি। মনে হয় এখন দেশে একটা নির্বাচনী আবহাওয়া বিরাজ করছে।
রোডমার্চ নিয়ে বিএনপি বেশ চাঙ্গা। তবে তাদের চেয়ে বেশি চাঙ্গা বিএনপি জোটের প্রধান শক্তি জামায়াতে ইসলামী। জামায়াতের এখন দুঃসময় যাচ্ছে। স্বাধীনতার পর আর কখনো জামায়াত এমন অবস্থায় পড়েনি। তাদের রাজনীতি নিষিদ্ধ ছিল। কিন্তু একাত্তরে তাদের ভূমিকার জন্য তখন বিচারের কাঠগড়ায় দাঁড় করানো হয়নি এমনভাবে। সেই বিচার শুরু হয়েছে। আন্তর্জাতিক অপরাধ ট্রাইব্যুনালে জামায়াত নেতাদের অপরাধের প্রমাণ তুলে ধরছেন সাক্ষীরা। প্রধান যুদ্ধাপরাধী জামায়াতের সাবেক আমির গোলাম আযমকে যে
কোনো সময় গ্রেফতার অথবা গৃহবন্দি করা
হতে পারে। এই পরিস্থিতিতে জামায়াত এককভাবে কোনো আন্দোলনে যেতে পারছে না। সেই রাজনৈতিক শক্তিও তাদের নেই। তাই বিএনপির বড় রাজনৈতিক কর্মসূচিতে তারা সর্বশক্তি নিয়োগ করছে। সরকারের পতন ত্বরাšি^ত করতে যত রকম পন্থা অবলম্বন করা যায় তাই করছে দলটি। তবে জামায়াতের ব্যাপারে বিএনপি এবার একটু হিসাবি। বিএনপিকে ব্যবহার করে যা ইচ্ছে তাই করবে এটা হতে দেবে না বিএনপি। দলটির মহাসচিব মির্জা ফখরুল ইসলাম আলমগীর খোলাসা করেই বলেছেন, জামায়াতের সঙ্গে তাদের আদর্শগত কোনো ঐক্য নেই। ঐক্যটা কেবল নির্বাচনের। তিনি বলেছেন, জামায়াতের বিরুদ্ধে মুক্তিযুদ্ধের বিরোধিতা করার অভিযোগ আছে। যুদ্ধাপরাধের অভিযোগ আছে। আর বিএনপি মুক্তিযুদ্ধের পক্ষের রাজনৈতিক দল। এ যদি হয় বিএনপির শেষ ভাবনা তাহলে তাদের নেতা ব্যারিস্টার মওদুদ আহমদ সংবাদ সম্মেলন করে কেন যুদ্ধাপরাধীদের বিচারের জন্য গঠিত আন্তর্জাতিক অপরাধ ট্রাইব্যুনাল বাতিল করতে বললেন? এই প্রশ্ন এখন দেখা দিতেই পারে। তবে মওদুদের ওই সংবাদ সম্মেলন এবং যুদ্ধাপরাধীদের রক্ষায় বিএনপির অবস্থান নিয়ে বেশ বেকায়দায় পড়তে হয় তাদের। দেশে-বিদেশে বিএনপির মিত্রশক্তি মনে করে যুদ্ধাপরাধীদের পক্ষ নেয়া বিএনপির জন্য সঠিক নয়। গোটা পৃথিবী এখন যুদ্ধাপরাধীদের বিচারে সোচ্চার। যেখানেই যুদ্ধাপরাধ সংঘটিত হয়েছে, মানবাধিকার লক্সিঘত হয়েছে তার বিচার হয়েছে। দোষীদের ধরে শাস্তি নিশ্চিত করাও হয়েছে। অপরাধীকে মরণোত্তর শাস্তি দেয়ারও নজির রয়েছে। সেই পরিস্থিতিতে বিএনপির যুদ্ধাপরাধীদের রক্ষার কৌশলকে শুভবুদ্ধির মানুষরা ভালো চোখে দেখছে না। এটাকে ¯^াভাবিকভাবে গ্রহণ করতে পারছে না বিএনপির তরুণ নেতৃত্ব। তাদের দাবি বিএনপি এককভাবেই অনেক বড় রাজনৈতিক শক্তি। ভোটের প্রয়োজনে অন্য দলের সঙ্গে ঐক্য হলেও তাদের সব দায় নেয়ার প্রয়োজন নেই। বিএনপির ভেতরে থাকা মুক্তিযোদ্ধাদের অনেকে এখনি ঘোষণা দিয়ে জামায়াতকে চারদলীয় জোট থেকে বের করে দেয়ার কথাও বলছেন। তবে খালেদা জিয়ার একার সিদ্ধান্তে এখন পর্যন্ত বিএনপি চলে। এ নিয়ে তিনি দল এবং জামায়াতের নেতাদের সঙ্গে কথা বলেন। খালেদা জিয়া সিদ্ধান্ত নেয়ার ব্যাপারে বিএনপির চেয়ে জামায়াত নেতাদের পরামর্শকে একটু বেশি গুরুত্ব দেন। তাই চাপ থাকলেও এখনি জামায়াতকে তাড়াতে নারাজ তিনি। খালেদা জিয়া এখনো দৃঢ়ভাবে বিশ্বাস করেন যে কোনো অবয়বেই হোক তত্ত¡াবধায়ক সরকার ফিরে আসবে। জামায়াত এবং অন্যদের সঙ্গে নিয়ে সেই ব্যবস্থা ফিরিয়ে আনতে তৎপর তিনি। ১১ জানুয়ারি বঙ্গভবনে রাষ্ট্রপতি জিল্লুর রহমানের সঙ্গে সংলাপ করবে বিএনপি। এর নেতৃত্ব দেবেন খালেদা জিয়া। বৈঠকে তারা তত্ত¡াবধায়ক ব্যবস্থা পুনঃপ্রবর্তনের দাবিটি জোরালোভাবে তুলে ধরবেন। এ দাবি থেকে বিএনপি এবং তাদের মিত্ররা একটুও সরে আসেনি। চট্টগ্রাম অভিমুখে রোডমার্চ শুরুর দিন পথে পথে খালেদা জিয়া বলেছেন, ‘তত্তাবধায়ক ব্যবস্থা সরকারকে করতেই হবে’। তার আগের দিন প্রধানমন্ত্রী বিরোধী দলকে তত্তাবধায়ক সরকারের দাবি থেকে সরে আসতে বলেছেন। এর আগেও তিনি বেশ কয়েকবার বলেছেন, তত্তাবধায়ক ইস্যুটি উচ্চ আদালতের রায়ে বাতিল হয়ে গেছে। এটা আর ফিরিয়ে আনা সম্ভব নয়। এ নিয়ে বিরোধী দলের আন্দোলন সম্পর্কে প্রধানমন্ত্রী বলেছেন, এ ব্যবস্থার কুফল বিরোধী দল ভালো করেই জানে। প্রধানমন্ত্রী ইঙ্গিত করেন শেষ তত্ত¡াবধায়ক সরকারের আমলে তাকে জেলবাস করতে হয়েছে। জেল খাটতে হয়েছে খালেদা জিয়াকে ও খালেদা জিয়ার দুই ছেলে তারেক রহমান ও আরাফাত রহমানের ওপর কেমন নির্যাতন নেমে এসেছিল তা স্মরণ করিয়ে দেন প্রধানমন্ত্রী। তাই তত্তাবধায়ক ব্যবস্থা ফিরিয়ে আনার দাবি থেকে বিরোধী দলকে বারবার সরে আসার আহবান জানান তিনি। জোর দিয়েই বলেন, মানুষের জন্য রাজনীতি করতে হলে সব দলকে নির্বাচনে আসতে হবে।
বিএনপির দাবি দলীয় সরকারের অধীনে নির্বাচন অবাধ, সুষ্ঠু আর নিরপেক্ষ হয় না। আওয়ামী লীগ বলছে এটা সত্য নয়। সর্বশেষ কুমিল্লা সিটি করপোরেশন নির্বাচনে হেরেছে আওয়ামী লীগ। যে পরিচয়েই হোক বিজয়ী বিএনপি। ইলেকট্রনিক ভোটিং মেশিন (ইভিএম) মানবে না বলে বিএনপি ওই নির্বাচন থেকে সরে দাঁড়ায়। তাদের স্থানীয় নেতা মনিরুল হক সাক্কু সরে দাঁড়াননি। তিনি দল থেকে পদত্যাগ করে নির্বাচন করেন এবং কুমিল্লা সিটি করপোরেশনের প্রথম মেয়র হন। তার বিজয়ে বিএনপি খুশি। তার প্রমাণ ৮ জানুয়ারি রোডমার্চের সময় খালেদা জিয়ার হাতে ফুল তুলে দিয়েছেন সাক্কু। খালেদা জিয়া হাসিমুখে তা গ্রহণ করেছেন। কুমিল্লা সিটিতে সব কেন্দ্রে ইভিএম পদ্ধতিতে ভোট গ্রহণ করা হয়। এ নিয়ে এখন পর্যন্ত কোনো আপত্তি ওঠেনি। আগামী জাতীয় নির্বাচনে পুরোমাত্রায় ইভিএমে ভোট নেয়ার প্রস্ততি নেয়া হচ্ছে। ফেব্রæয়ারিতে বিদায় নেবে প্রধান নির্বাচন কমিশনার ড. এটিএম শামসুল হুদার নেতৃত্বাধীন বর্তমান নির্বাচন কমিশন। তবে ২০১৪ সালের জাতীয় নির্বাচনে ইভিএম ব্যবহারের সব প্রস্ততি কমিশন রেখে যাচ্ছে। এ নিয়ে এ কমিশনকে কম ধকল পোহাতে হয়নি। শুরু থেকেই এর ঘোর বিরোধী ছিল বিএনপি। কুমিল্লা সিটি করপোরেশন নির্বাচনের পর তাদের অবস্থান কিছুটা শিথিল হয়েছে। এখন বিএনপির দাবি ত্রুটিমুক্ত ইভিএমে তাদের কোনো আপত্তি নেই। কুমিল্লার নির্বাচন নিয়ে তারা তেমন উচ্চবাচ্য না করলেও এখানে ইভিএম অগ্নিপরীক্ষায় পাস করেছে। আর সরকার কাদম্বিনীর মতো মরিয়া প্রমাণ করেছে তারা নির্বাচনের সময় নিরপেক্ষ ছিল। সরকারি দলের লোকজনের কথাবার্তায় এমনি মনে হয়। এ নির্বাচনে আবারো গণতন্ত্রের বিজয় হয়েছে বলে মনে করেন সরকার দলের নেতারা।
প্রধানমন্ত্রী শেখ হাসিনা দৃঢ় আস্থার সঙ্গেই বিশ্বাস করেন রাজনীতি করতে হলে সব দলকে নির্বাচনে অংশ নিতে হবে। একই সঙ্গে যুদ্ধাপরাধীদের বিচারের বিষয়েও তিনি দৃঢ় অবস্থানে রয়েছেন। গত ৩ জানুয়ারি বিবিসি রেডিওর বাংলা বিভাগে দেয়া এক সাক্ষাৎকারে এবং তার সরকারের তিন বছর পূর্তি উপলক্ষে ৫ জানুয়ারি জাতির উদ্দেশে দেয়া ভাষণে প্রধানমন্ত্রী বলেছেন, কোনো ষড়যন্ত্রই যুদ্ধাপরাধীদের বিচার প্রতিহত করতে পারবে না।
বিবিসিকে তিনি বলেন, তত্তাবধায়ক সরকারের দাবিতে বিএনপি যদি নির্বাচনে অংশ না নেয় তাহলে তারা ভুল করবে, কারণ মানুষ তাদের অতীত কর্মকাণ্ড এখনো মনে রেখেছে। নির্বাচনে অংশ না নিলে তারা রাজনীতিতে ভুল করবে, তারা রাজনীতির কক্ষপথ থেকে ছিটকে যাবে।
যুদ্ধাপরাধীদের বিচারের বিষয়ে তার সরকারের অবস্থানের ঘোষণা দিয়ে প্রধানমন্ত্রী বলেন, এখন যদি কেউ মনে করে রাস্তায় দুটো বোমা মেরে আর বাসে আগুন দিয়ে মানুষ পুড়িয়ে তারা যুদ্ধাপরাধীদের বাঁচাতে পারবে, সেটা কিন্তু ঠিক না। প্রধানমন্ত্রী সেদিন এটাও বলেন, যুদ্ধাপরাধীদের বিচার প্রসঙ্গ ছাড়া বিরোধী দলের সঙ্গে সরকারের সম্পর্ক ‘ঠিকই আছে’।
যুদ্ধাপরাধীদের বিচার এবং বিরোধী দলের আন্দোলন-সংগ্রাম সম্পর্কে ৫ তারিখের ভাষণেও প্রধানমন্ত্রী অনুরূপ কথা বলেছেন। বলেছেন সব বাধা, ষড়যন্ত্রের জাল ছিন্ন করে তার সরকার যুদ্ধাপরাধীদের বিচার করবে। বিরোধী দলকে তিনি জ্বালাও-পোড়াওয়ের মতো ধ্বংসাত্মক রাজনীতি থেকে সরে আসারও আহবান জানান ওই ভাষণে।





WORDCOUNT-626

 ‘জেগে আছি’র আনুষ্ঠানিক যাত্রা শুরু
মানবেতর অসহায় অবস্থায় দিনযাপনকারী প্রকৃত মুক্তিযোদ্ধাদের পাশে দাঁড়ানোর লক্ষ্য নিয়ে আনুষ্ঠানিকভাবে যাত্রা শুরু করেছে স্বেচ্ছাসেবী সংগঠন ‘জেগে আছি’। গত ৫ জানুয়ারি, বৃহস্পতিবার সাপ্তাহিক ২০০০-এর কার্যালয়ে ‘জেগে আছি’র সদস্যদের পারস্পরিক পরিচিতি, সংগঠনের লক্ষ্য-উদ্দেশ্য, কর্মপন্থা ইত্যাদি নিয়ে আলোচনার জন্য একটি সম্মেলন ও সাধারণ সভা অনুষ্ঠিত হয়। এর মধ্য দিয়েই সংগঠনটির আনুষ্ঠানিক যাত্রা শুরুর ঘোষণা দেয়া হয়।
৫ জানুয়ারির সভায় সদস্যরা ছাড়াও উপস্থিত ছিলেন ‘জেগে আছি’র সম্মানিত সদস্য যুক্তরাষ্ট্রের ইলিনয় ইউনিভার্সিটির অধ্যাপক আলী রীয়াজ প্রমুখ।
আলোচকরা বর্তমানে অগণিত মুক্তিযোদ্ধার দুর্বিষহ জীবনের কথা তুলে ধরার পাশাপাশি মুক্তিযোদ্ধাদের সরকারি ভাতা উত্তোলনে সমস্যা, নানা প্রতিবন্ধকতা ইত্যাদি সমস্যার সমাধানে ‘জেগে আছি’কে এগিয়ে আসার আহবান জানান। সভাপতি তার বক্তব্যে বলেন, ‘সহায়তা’ শব্দটি ব্যবহার করে আমরা মুক্তিযোদ্ধাদের খাটো করতে চাই না। আমরা শুধু তাদের প্রাপ্যটুকু ফিরিয়ে দিতে এবং তাদের পাশে দাঁড়াতে চাই। সেই লক্ষ্য নিয়েই আমাদের জেগে থাকা।
‘জেগে আছি’ সংগঠনে দেশের সাধারণ সদস্যদের জন্য মাসিক চাঁদার হার নির্ধারণ করা হয়েছে ১০০ টাকা, অন্যদিকে প্রবাসীদের জন্য ১০ ডলার। তাছাড়া যে কেউ যে কোনো অঙ্কের অনুদান দিতে পারবেন এবং সম্মানিত সদস্য হতে পারবেন এই সংগঠনের। সম্পূর্ণ স্বচ্ছতার ভিত্তিতে এই টাকার ব্যবহার করা হবে এবং কেউ চাইলে হিসাবও জানতে পারবেন যে কোনো সময়। এরই মধ্যে একটা তহবিল গড়ে উঠেছে। আগামী মার্চ মাস নাগাদ সংগঠনটির আর্থিক অবস্থান উল্লেখযোগ্য হলে আনুষ্ঠানিক কার্যক্রম শুরুর পরিকল্পনা রয়েছে বলেও উল্লেখ করেন সংগঠনটির সভাপতি মঈনুল আহসান সাবের।
গত ৯ ডিসেম্বর ২০১১-তে বেশকিছু উদ্যমী তরুণকে নিয়ে গড়ে তোলা হয় ‘জেগে আছি’ নামের এই সংগঠনটি। অনলাইনে প্রথমে আত্মপ্রকাশের পর দেশের গণ্ডি ছাড়িয়ে বিদেশ থেকেও ব্যাপক সাড়া পাওয়া যায়। প্রতিষ্ঠার এক মাসের মধ্যেই অনলাইন সদস্য সংখ্যা ১৩০০ ছাড়িয়ে গেছে। অন্যদিকে ফরম পূরণ করে সদস্য হয়েছেন প্রায় ৩শ স্বেচ্ছাসেবী। কথাসাহিত্যিক মঈনুল আহসান সাবেরকে সভাপতি ও সাংবাদিক সুপ্রীতি ধরকে সাধারণ সম্পাদক করে সংগঠনটির ১৩ সদস্যের একটি কার্যনির্বাহী কমিটি গঠন করা হয়। বিস্তারিত জানতে যে কেউ এ নাম্বারে যোগাযোগ করতে পারেন, ০১৭১০ ৯২৬২৮৯।
 
‘প্রমিত বাংলা ভাষার ব্যাকরণ’ প্রকাশিত
বাংলা ভাষার ইহিহাসে এই প্রথম প্রকাশিত হলো ‘প্রমিত বাংলা ভাষার ব্যাকরণ’। ভারতের বাংলা আকাদেমি সহযোগিতায় বাংলাদেশের বাংলা একাডেমী এই কাজটি বাস্তবায়ন করেছে। গত ৭ জানুয়ারি বাংলা একাডেমীর সেমিনারকক্ষে এই গ্রন্থটির মোড়ক উন্মোচন করা হয়। প্রকাশনা অনুষ্ঠানে প্রধান অতিথি হিসেবে উপস্থিত ছিলেন বিচারপতি মুহাম্মদ হাবিবুর রহমান। স্বাগত বক্তব্য রাখেন বাংলা একাডেমীর মহাপরিচালক শামসুজ্জামান খান। বইটি নিয়ে আলোচনা করেন অধ্যাপক শফিউল আলম, হাকিম আরিফ। অনুষ্ঠানে সভাপতিত্ব করেন অধ্যাপক মোহীত উল আলম। দুখণ্ডের ব্যাকরণ গ্রন্থটি সম্পাদনা করেছেন পশ্চিমবঙ্গের অধ্যাপক পবিত্র সরকার এবং বাংলাদেশের অধ্যাপক রফিকুল ইসলাম। গ্রন্থটিতে ২৪ জন ভাষাতাত্তি¡ক ও ব্যাকরণবিদের লেখা স্থান পেয়েছে। গ্রন্থটির উপদেষ্টা সম্পাদক হিসেবে ছিলেন সাহিত্য আকাদেমি পুরস্কারপ্রাপ্ত কবি নীরেন্দ্রনাথ চক্রবর্তী এবং বাংলাদেশের অধ্যাপক আনিসুজ্জামান। ৮৮০ পৃষ্ঠার এই গ্রন্থের দাম রাখা হয়েছে ৯০০ টাকা। গ্রন্থটি বাংলা ভাষাপ্রেমী ও গবেষকদের কাজে আসবে বলে জানিয়েছেন উদ্যোক্তারা। সংস্কৃতিবিষয়ক মন্ত্রণালয়ের দেয়া বিশেষ বরাদ্দের পরিপ্রেক্ষিতে গ্রন্থটি প্রকাশ করা হলো।
বই আকারে ‘মনের মানুষ’
সুনীল গঙ্গোপাধ্যায়ের উপন্যাস অবলম্বনে নির্মিত ‘মনের মানুষ’ ছবির নানাদিক নিয়ে প্রকাশিত হলো চিত্রনাট্যের বই ‘মনের মানুষ, চিত্রনাট্য ও অন্যান্য প্রসঙ্গ’। দর্শকনন্দিত এই চলচ্চিত্রের বইটি সম্পাদনা করেছেন লালন-গবেষক আবুল আহসান চৌধুরী। বইটি প্রকাশ করেছে পাঠক সমাবেশ। বইটির প্রকাশনা উপলক্ষে চ্যানেল আই কার্যালয়ে ৫ জানুয়ারি মোড়ক উন্মোচন অনুষ্ঠানের আয়োজন করা হয়। প্রকাশনা অনুষ্ঠানে বক্তব্য রাখেন ‘মনের মানুষ’-এর পরিচালক গৌতম ঘোষ, চলচ্চিত্র নির্মাতা ও গবেষক সৈয়দ সালাউদ্দিন জাকী, চ্যানেল আই’র ব্যবস্থাপনা পরিচালক ফরিদুর রেজা সাগর, বাংলাদেশে ছবিটির পরিবেশক হাবিবুর রহমান খান, বইটির গ্রন্থকার আবুল আহসান চৌধুরী, পাক্ষিক ম্যাগাজিন আনন্দ আলো সম্পাদক রেজানুর রহমান, শহিদুল আলম সাচ্চু প্রমুখ। অনুষ্ঠানটি উপস্থাপনা করেন লুৎফর রহমান রিটন। অনুষ্ঠানে অন্যদের মধ্যে উপস্থিত ছিলেন চিত্রপরিচালক চাষী নজরুল ইসলাম, আখন্দ সানোয়ার মোর্শেদ ও শাহ আলম কিরণ, মনের মানুষের অভিনেতা আহসানুল হক মিনু, রোকেয়া প্রাচী, শর্মি প্রমুখ। বইটি প্রকাশ সম্পর্কে গৌতম ঘোষ তার অনুভূতি ব্যক্ত করে বলেন, ‘চিত্রনাট্য বই হিসেবে প্রকাশ পাওয়া ক’টা চলচ্চিত্রের ভাগ্য হয়েছে আমার জানা নেই।’ তিনি ভবিষ্যতে নাট্যকার সেলিম আল দীনের রচনাকর্ম নিয়ে কাজ করার আশা প্রকাশ করেন। ২৫১ পৃষ্ঠার বইটির মূল্য রাখা হয়েছে ১ হাজার ৫শ টাকা (১৯৯ মার্কিন ডলার)। বইটি সর্বত্র পাওয়া যাচ্ছে। ২০১০ সালের ৩ ডিসেম্বর চলচ্চিত্রটি মুক্তি পায়।






WORDCOUNT-774

পরিবেশ দূষণ, দুর্ঘটনা তেমন কোনো অভিযোগ নেই মিশুক নামের তিন চাকার যানটির বিরুদ্ধে। কিন্তু ২০১১ শেষ হওয়ার সঙ্গে সঙ্গে ঢাকার রাস্তা থেকে উচ্ছেদ হয়ে যাবে প্রায় ৫ হাজার মিশুক। সেই সঙ্গে বাড়তি দুর্দশায় পড়বে প্রায় ৭ হাজার চালক, তাদের পরিবারের ২০ হাজার সদস্য, মেকানিক, মালিক। গত কিছুদিন ধরে ঢাকার রাস্তায় মিশুক চলাচলে বাধা দেয়া হচ্ছে। নানা ধরনের কারণ দেখিয়ে ডাম্পিংয়ে পাঠাচ্ছে পুলিশ। জানা গেছে, অনেক মিশুক চালক ও তাদের পরিবার বর্তমানে তাদের পেশা পরিবর্তন করে রিকশা চালনা, ইমারত শ্রমিকের কাজে নামছেন। সম্প্রতি রাজমিস্ত্রির কাজ করতে গিয়ে বিল্ডিংয়ের ছাদ থেকে পড়ে মারা গেছেন এক মিশুক চালক। মিশুক উচ্ছেদের বিরুদ্ধে রাস্তায় আন্দোলনে নেমেছেন চালক-মালিকরা। মানববন্ধন, প্রতিবাদ সমাবেশ হয়েছে ইতোমধ্যে। সমাবেশে বুদ্ধিজীবী, রাজনৈতিক নেতা, বিভিন্ন শ্রমিক সংগঠনের নেতারা সংহতি জানিয়েছেন। ৪ জানুয়ারি বিআরটিএ ঘেরাওয়ের কর্মসূচি দেন মালিক-চালকরা।
জানা যায়, মিশুক থ্রি হুইলার জাপানি ইঞ্জিনে দেশি প্রযুক্তিতে তৈরি সর্বপ্রথম মোটরযান। ১৯৮৮ সালে বেকার শিক্ষিত যুবকদের কর্মসংস্থানের উদ্দেশ্যে সরকারি প্রতিষ্ঠানের মাধ্যমে রাস্তায় মিশুক। উল্লেখ্য, বর্তমানে ঢাকায় প্রায় দেড় হাজার মিশুকের মালিক নিজেরাই মিশুক চালান। মিশুক প্রকল্পটি বাংলাদেশ সরকারের সম্পূর্ণ নিজস্ব এবং সরকারি প্রতিষ্ঠান থেকে তৈরি। গত বিএনপি-জামায়াত জোট সরকারের আমলে মিশুকের ওপর নানা ধরনের হয়রানি শুরু হয়। এরপর চালক-মালিকদের বিভিন্ন কর্মসূচির প্রেক্ষিতে বিষয়টি তৎকালীন যোগাযোগমন্ত্রীর দৃষ্টিগোচর হয়। মন্ত্রী গাড়িটি ৪ স্ট্রোক বায়ুদূষণমুক্ত কি না সেটি প্রমাণ সাপেক্ষে বিআরটিএ-কে ব্যবস্থা নিতে বলেন। এরপর বিআরটিএ ৭০৬টি মিশুককে নতুন করে রেজিস্ট্রেশন দেয়। এছাড়া ৮/৫/২০০৩ তারিখে তৎকালীন যোগাযোগমন্ত্রী ঘোষণা দেন, ঢাকা মহানগরীতে ৩ হাজার মিশুক ও ১০ হাজার সিএনজি বাজাজ থ্রি হুইলার চলবে। কিন্তু এর দুমাসের মাথায় ১ হাজার ১ শ ৩৮ মিশুককে ফেজ আউট করে উচ্ছেদ করা হয়। এই উচ্ছেদের পেছনে ছিল ৮/৫/২০০৩ তারিখে গৃহীত মন্ত্রণালয়ের একটি সিদ্ধান্ত। সিদ্ধান্ত হয়েছিল মিশুকের  সর্বোচ্চ আয়ু হবে ৯ বছর। এই সময়ের পর পর্যায়ক্রমে মহানগর থেকে মিশুক উঠিয়ে দিয়ে তার শূন্যস্থান সিএনজি বাজাজ থ্রি হুইলার দিয়ে পূরণ করা হবে। জানা যায়, বর্তমানে মিশুক উচ্ছেদের উদ্যোগের পেছনেও রয়েছে এই সিদ্ধান্তটি। ২০১১ সালের ৩১ ডিসেম্বর ঢাকা মহানগরের প্রায় ৫ হাজার মিশুক এই সিদ্ধান্তের পরিরিপ্রেক্ষিতে মডেল আউট হয়ে গেছে। এ সিদ্ধান্তের পর ১৫/২/২০০৪ তারিখে মিশুক মালিকরা তৎকালীন যোগাযোগ মন্ত্রীকে চিঠি দিয়ে বিস্তারিত জানান এবং ক্ষতিগ্রস্ত মিশুক মালিকদের জন্য রিপ্লেসমেন্ট চেয়ে আবেদন করেন। মন্ত্রণালয়ের সভায় মন্ত্রী মিশুক মালিকদের জন্য ২৫৭টি মিশুকের পরিবর্তে সিএনজি অটোরিকশা দেয়ার অনুমোদন দেন। কিন্তু সেই সিএনজি অটোরিকশা মিশুক মালিকরা পাননি। এছাড়া সে সময় উচ্ছেদকৃত ১১৩৮টি মিশুকের পরিবর্তে ভারতীয় বাজাজ সিএনজি অটোরিকশার রেজিস্ট্রেশন দেয়া হয় ২-৩টি কোম্পানিকে। অভিযোগে আছে, এই ২-৩টি কোম্পানিকে রেজিস্ট্রেশন দেয়া ছিল তৎকালীন সরকারের প্রভাবশালীদের দলীয় বিবেচনা। অন্যদিকে, মিশুক মালিকরা ফেজ আউট মিশুকগুলোর পরিবর্তে সিএনজি অটোরিকশা বা মিশুকের লাইসেন্স চেয়ে বিআরটিএর কাছে আবেদন করলে কোনো ফলাফল পাওয়া যায়নি।
অন্যদিকে, মিশুক চালক-মালিকদের অভিযোগ, ঢাকা শহরে প্রায় ৮০ হাজার মডেল আউট প্রাইভেট কার, বাস, মিনিবাস চলছে যাদের মেয়াদ নেই। জাপানি বাস ট্রাকের মেয়াদ ২৫ বছর অথচ জ্বালানি ইঞ্জিনের মিশুকের জন্য তা ৯ বছর।
 
নড়বড়ে গঠনের কারণেই মিশুক নিষিদ্ধ হয়েছে
সাইফুল ইসলাম, প্রধান প্রকৌশলী, বিআরটিএ
মিশুক বেশ আগে থেকেই নিষিদ্ধ হয়েছে, সবশেষ যে কয়েকটির মেয়াদ ছিল তাও ১ জানুয়ারি থেকে শেষ হয়ে গেছে। এখন ঢাকায় কোনো মিশুক চললে সেটা অবৈধভাবে চলবে। ঢাকায় সিএনজি অটোরিকশা চালু হওয়ার সময় সিদ্ধান্ত হয়েছিল মিশুকের মেয়াদ হবে ৯ বছর। দুর্ঘটনার আশঙ্কা, নড়বড়ে গঠনের কারণেই মিশুক নিষিদ্ধ করা হয়েছে। ঢাকায় সরকারি সিদ্ধান্ত অনুসারে ১৩ হাজার সিএনজি চলার অনুমোদন আছে, যা ইতোমধ্যে পূরণ হয়ে গেছে। বর্তমানে মিশুক চালক বা মালিকদের মিশুকের পরিবর্তে সিএনজির লাইসেন্স দেয়ার কোনো সিদ্ধান্ত নেই।
মিশুককে দুর্ঘটনাপ্রবণ
বলা যাবে না
এস এম সোহেল মাহমুদ
সহকারী অধ্যাপক, অ্যাক্সিডেন্ট রিসার্চ ইনস্টিটিউট
বাংলাদেশ প্রকৌশল ও প্রযুক্তি বিশ্ববিদ্যালয়
মিশুক যে খুব দুর্ঘটনপ্রবণ এমনটা বলা যাবে না। ঢাকায় অধিকাংশ দুর্ঘটনা ঘটে বাস, প্রাইভেটকারের ধাক্কায়, যার শিকার সাধারণ পথচারীরা। মিশুকের চাকা এবং বডি হালকা, কিন্তু চাইলে এটা স্থানীয়ভাবেই পরিবর্তন করা সম্ভব। মিশুকের ইঞ্জিন দুর্ঘটনাপ্রবণ এমনটা আমার মনে হয় না।
 
 
মিশুক উচ্ছেদ হলে ৫০ হাজার মানুষ দুর্দশায় পড়বে
সাখাওয়াত হোসেন দুলাল, সাধারণ সম্পাদক
ঢাকা মহানগর সিএনজি অটোরিকশা ও মিশুক শ্রমিক ইউনিয়ন
মিশুক দেশি প্রযুক্তিতে তৈরি বায়ুদূষণমুক্ত ফোর স্ট্রোক বিশিষ্ট মোটরযান, যা চালাতে গ্যাস বা বিদ্যুৎ লাগে না। জ্বালানি ইঞ্জিন বিশিষ্ট সব গাড়ির মেয়াদ ২০ বছর। মিশুকের ইঞ্জিন জ্বালানি এবং ৮৫ শতাংশ দেশি প্রযুক্তির হওয়া সত্তে¡ও সরকার এটিকে সম্পূর্ণরূপে উঠিয়ে দিচ্ছে। মিশুক উচ্ছেদ হলে ৪০ থেকে ৫০ হাজার মানুষ দুর্দশায় পড়বে। সরকার সিদ্ধান্ত না বদলালে আন্দোলন ছাড়া আমাদের কোনো পথ থাকবে না।
 
ন্যায্য দাবি না মানা পর্যন্ত
আন্দোলন চালিয়ে যাব
মোঃ সারোয়ার হোসেন, সাধারণ সম্পাদক
ঢাকা মেট্রোপলিটন মিশুক মালিক সমিতি
পুনর্বাসনের ব্যবস্থা না করে মিশুক বন্ধ করে দেয়ায় এর সঙ্গে সম্পর্কিত পরিবারগুলো মানবেতর জীবনযাপন করছে। জাপানি ইঞ্জিনের বাসের মেয়াদ ২০ বছর হলেও আমাদের মিশুকের মেয়াদ নির্ধারণ করা হয় ৯ বছর। ৮০ শতাংশ দেশি প্রযুক্তিতে তৈরি পরিবেশবান্ধব এ যানটি জোর করে বন্ধ করে দেয়া হচ্ছে। গত সরকারের আমলে মিশুকের পরিবর্তে আমাদের সিএনজি অটোরিকশার লাইসেন্স দেয়ার কথা বলা হলেও আজ পর্যন্ত আমরা একটি লাইসেন্সও পাইনি। মিশুকের মেয়াদ ২০ বছর করা, জব্দ করা মিশুক ফেরত দেয়াসহ পাঁচ দফা দাবিতে আমরা আন্দোলন শুরু করেছি। ন্যায্য দাবি না মানা পর্যন্ত আমরা আন্দোলন চালিয়ে যাব।





WORDCOUNT-1617

খারিজ করে দেয়া হয়েছে ওয়ান-ইলেভেনের সময় দুদকের করা ৩১৫টি মামলা। বর্তমান সরকার ক্ষমতায় এসে এই খারিজের কাজ সম্পাদন করেছে। এ ধরনের কার্যক্রমে জনমনে আশঙ্কা জন্মেছে যে, দুদক বা দুর্নীতি দমন কমিশন নামমাত্র স্বাধীন ও নিরপেক্ষ প্রতিষ্ঠান। লিখেছেন খোন্দকার তাজউদ্দিন
 
 
ওয়ান-ইলেভেনের সময় দুদক প্রভাবশালী সংস্থা হিসাবে আবির্ভূত হয়েছিল। সে সময় শেখ হাসিনা ও খালেদা জিয়াসহ প্রায় সব রাজনীতিকের বিরুদ্ধে দুর্নীতির অভিযোগে মামলা দায়ের করে দুদক। এসব মামলায় অনেকেই দোষী প্রমাণিত হন ও শাস্তি ভোগ করেন। জেল খাটেন। যে কারণে ২০০৮ সালের নির্বাচনে মোঃ নাসিম, ব্যারিস্টার নাজমুল হুদা, ব্যারিস্টার আমিনুল হক, মোরশেদ খান, আমান উল্লাহ আমান, কাজী জাফর উল্লাহ, আবুল হাসানাত আবদুল্লাহ, বাহাউদ্দিন নাছিম, পংকজ দেবনাথ, নাসের রহমান,  তারেক রহমান, রশীদুজ্জামান মিল্লাত, মোসাদ্দেক আলী ফালুসহ অনেক তারকা রাজনীতিবিদ নির্বাচনে অংশ নিতে পারেননি। তত্তাবধায়ক সরকারের সময় ট্রুথ কমিশনে নিজেদের দুর্নীতির কথা স্বীকার করে অনুকম্পা নেয় ৪শ আত্মস্বীকৃত দুর্নীতিবাজ। সে সময় প্রাতিষ্ঠানিক দুর্নীতি চিহ্নিত করার লক্ষ্যে ডিসিসি, স্থানীয় সরকার অধিদপ্তর, সরকারি কর্মকর্তা-কর্মচারী বোর্ড এবং বাংলাদেশ পেট্রোলিয়াম করপোরেশনসহ সরকারি ১৫টি দপ্তর বা প্রতিষ্ঠানে কাজ করে দুদক। রাজনীতিবিদ ও আমলাসহ ৬৫০ জনের বিরুদ্ধে মামলা করে দুদক। এর মধ্যে ১৮০ জনকে শাস্তিও দেয়া হয়।
কিন্তু ২০০৯ সালে নির্বাচিত সরকার ক্ষমতায় আসার পর দুদক অনেকটাই দন্তহীন বাঘ হয়ে যায়। ওয়ান-ইলেভেনের শাসনামলে দুর্নীতির অভিযোগে গ্রেফতার হওয়া নেতাদের মধ্যে সাবেক স্বরাষ্ট্র প্রতিমন্ত্রী লুৎফুজ্জামান বাবর ও তারেক রহমানের বন্ধু গিয়াস উদ্দিন আল মামুন এখনো কারাগারে আছেন। বিদেশে রয়েছেন তারেক ও কোকো রহমান। পালিয়ে বেড়াচ্ছেন হারিছ চৌধুরী, জিয়াউল হক জিয়া, আশিক ইসলাম, ইঞ্জিনিয়ার শাহরীন ইসলাম তুহিন। এদের সবার বিরুদ্ধেই সে সময় দুদক মামলা দায়ের করে, যা এখনো বিচারাধীন রয়েছে। সে সময় বিএনপি চেয়ারপারসন খালেদা জিয়াসহ ৪৫ নেতার বিরুদ্ধে মামলা করা হয়। এসব মামলায় আদালতে বিচারিক কার্যক্রম চলছে।
ওই সময় বর্তমানে প্রধানমন্ত্রী শেখ হাসিনাসহ আওয়ামী লীগের ৩৪ নেতার বিরুদ্ধে মামলা করা হয়। যেসব অভিযোগে তাদের বিরুদ্ধে মামলা হয়েছিল সেগুলো থেকে দুদক তাদের রেহাই দিয়েছে। মানি লন্ডারিংসহ দুর্নীতির একাধিক মামলা থেকে রেহাই পেয়েছেন জাতীয় পার্টি চেয়ারম্যান এরশাদ। মামলাগুলোর এ ধরনের হালচাল দেখে অনেকেই মনে করছেন মহাজোট ও সরকার দলীয় লোকজনকে রেহাই দেয়ার জন্যই দুদক কাজ করছে।
অবশ্য ২০০৭ সালেই ফাইনাল রিপোর্টের মাধ্যমে ৮০টি অভিযোগ থেকে অভিযুক্তদের রেহাই দেয়া হয়। একইভাবে ২০০৮ সালে ১৯৭, ২০০৯ সালে ২৬২, ২০১০ সালে ২৮৬  এবং ২০১১ সালের ডিসেম্বর পর্যন্ত সময়ে ২৮৬টি অভিযোগ থেকে অভিযুক্তদের অব্যাহতি দেয়া হয়েছে। ২০১১ সালে  চার্জশিটও দেয়া হয়েছে। ২০১১ সালে চার্জশিটও দেয়া হয়েছে তুলনামূলক বেশি। ২০০৭ সালে ১৭০টি, ২০০৮ সালে ৩৯৭, ২০০৯ সালে ৪৭৫, ২০১০ সালে ৫৩৬ এবং ২০১১ সালে ৫৪১টি চার্জশিট দেয়া হয়। দুদক সবচেয়ে বেশি মামলা করেছিল ২০০৮ সালে। পরিসংখ্যান বিশ্লেষণ করে দেখা যায় প্রতিষ্ঠানটি ২০০৭ সালে ৭০১, ২০০৮ সালে ৯৭৯, ২০০৯ সালে ২৩৪, ২০১০ সালে ২৭৪ এবং ২০১১ সালে ৩৪৭টি মামলা করেছে। ২০১১ সালে অবৈধ সম্পদ অর্জনের অভিযোগে বিরোধীদলীয় নেতা খালেদা জিয়ার ভাই ও বিএনপি নেতা মেজর (অব.) সাঈদ এস্কান্দারের বিরুদ্ধে চার্জশিট দেয়া হয়েছে। এ মামলা হয় ২০০৭ সালে।
ইতোমধ্যে জিয়া চ্যারিটেবল ট্রাস্টের তহবিলের অবৈধ আয়ের উৎস এবং অবৈধভাবে খরচ করার অভিযোগে বিএনপি চেয়ারপারসন খালেদা জিয়া, তার ছেলে আরাফাত রহমান কোকোসহ কয়েকজনের বিরুদ্ধে চার্জশিট প্রস্তুত করা হয়েছে। নিয়মবহির্ভূতভাবে প্রতিষ্ঠানের টাকা এফডিআর করার অভিযোগে যুব উন্নয়ন অধিদপ্তরের মহাপরিচালক এসএম ওয়ালিউর রহমানের বিরুদ্ধে চার্জশিট দেয়া হয়েছে। জাল-জালিয়াতির মাধ্যমে প্রায় ২৫০ কোটি টাকা সংগ্রহের অভিযোগে এমএলএম কোম্পানি ইউনিপেটুইউর বিরুদ্ধেও চার্জশিট দিয়েছে দুদক। প্রায় ৩০ কোটি টাকা আত্মসাতের অভিযোগে পাওয়ার গ্রিড কোম্পানির ডিজিএম আরশাদ হোসেনের বিরুদ্ধে চার্জশিট দেয়া হয়েছে। সাড়ে ৬০ লাখ টাকার অবৈধ সম্পদ অর্জন এবং ২৫ লক্ষাধিক টাকার সম্পদ গোপনের অভিযোগে ঢাকা বিশ্ববিদ্যালয় এলাকার উদয়ন উচ্চ বিদ্যালয়ের অধ্যক্ষ খালেদা হাবীবের বিরুদ্ধে, প্রায় ১ কোটি টাকা আত্মসাতের অভিযোগে সোনালী ব্যাংক হাজারীবাগ শাখার ম্যানেজার (বর্তমানে বরখাস্ত) সাইদুর রহমানের বিরুদ্ধে চার্জশিট দিয়েছে দুদক। অভিযোগ দায়েরের ১৫ বছর পর মামলা করা হয়েছে লিবারেল ডেমোক্র্যাটিক পার্টির (এলডিবি) চেয়ারম্যান কর্নেল (অব.) অলি আহমদের বিরুদ্ধে। বাংলাদেশ টেলিকমিউনিকেশন লিমিটেডের (বিটিএল) ৫ কোটি টাকার শেয়ার আড়াই কোটি টাকায় ক্রয়ের অভিযোগে মির্জা আব্বাসসহ ৬ জনের বিরুদ্ধে মামলা হয়েছে। মানি লন্ডারিংয়ের অভিযোগে মামলা হয়েছে বিএনপি নেতা সাবেক এমপি হাফিজ ইব্রাহীম ও তার স্ত্রীর মাফরুজা সুলতানার বিরুদ্ধে। সাবেক প্রতিমন্ত্রী ইকবাল হাসান মাহমুদ টুকুর ছেলে আবেদ হাসান মাহমুদ, স্ত্রী রুমানা মাহমুদ এবং মেয়ে সারাহ হাসিন মাহমুদের অবৈধ সম্পদ খতিয়ে দেখছে দুদক। ৪ জনশক্তি রফতানিকারকের বিরুদ্ধে মামলা করেছে দুর্নীতি দমন কমিশন। তবে জানা গেছে, সাবেক আইজিপি নূর মোহাম্মদের প্রায় সাড়ে তিনশ কোটি টাকার অবৈধ সম্পদের প্রাথমিক সত্যতা পাওয়ার পর এক বছরেও মামলা করতে পারেনি দুদক।
অপরদিকে সাবেক স্পিকার ব্যারিস্টার জমিরউদ্দিন সরকার, সাবেক ডেপুটি স্পিকার আখতার হামিদ সিদ্দিকী এবং বিএনপির প্রয়াত মহাসচিব সাবেক চিফ হুইপ খোন্দকার দেলোয়ার হোসেনের বিরুদ্ধে গত বছরের ২৮ ডিসেম্বর পাঁচটি মামলা করার পর গত জানুয়ারিতে তাদের বিরুদ্ধে পৃথক তিনটি মামলা করে দুদক। প্রায় এক বছর আগে বগুড়া-১ আসনের সরকার দলীয় এমপি আবদুল মান্নানের বিরুদ্ধে অবৈধ সম্পদ অর্জনের অভিযোগে মামলা হলেও এ পর্যন্ত চার্জশিট দিতে পারেনি কমিশন। রমনা  থানার ওসি (বর্তমানে এসি) শিবলী নোমানকে গত জানুয়ারি মাসে সম্পদের নোটিশ দেয়া হলেও এ পর্যন্ত তার বিরুদ্ধে মামলা করতে পারেনি দুদক। গত তিন বছর ধরেই দুদকের বহুল আলোচিত বিষয় আইনের সংশোধনী। এ সংশোধনী এখনো সংসদে পাস হয়নি। বছরজুড়েই আলোচনায় ছিল দুদকের দুর্নীতিবাজ কর্মকর্তাদের নাম। গত এক বছরে বিভাগীয় মামলা হয়েছে অন্তত ২৫ কর্মকর্তা-কর্মচারীর বিরুদ্ধে। চাকরি থেকে বরখাস্ত করা হয়েছে কমপক্ষে পাঁচজনকে। গোয়েন্দা নজরদারিতে রাখা হয় ৫০ কর্মকর্তাকে। এদিকে ফায়ার সার্ভিস ও সিভিল ডিফেন্সের মহাপরিচালক (ডিজি) ব্রিগেডিয়ার জেনারেল (অব.) আবু নাঈম, মোহাম্মদ শহীদুল্লাহর প্রায় ২২ কোটি টাকার সরঞ্জামাদি ক্রয় সংক্রান্ত দুর্নীতির বিষয়ে অনুসন্ধান শেষ হয়েছে। কিন্তু তার বিরুদ্ধে কোনো মামলা হয়নি।
ওয়ান-ইলেভেনের সময় খালেদা জিয়ার বিরুদ্ধে গ্যাটকো, নাইকো, জিয়া অরফানেজ ট্রাস্ট ও বড়পুকুরিয়া কয়লা খনির মামলা করা হয়। এসব মামলার মধ্যে জিয়া অরফানেজ ট্রাস্টের টাকা আত্মসাৎ মামলার চার্জশিট দেয়া হয়েছে। মামলায় সাক্ষ্য গ্রহণ করা হয়েছে। এখন রায় দেয়ার অপেক্ষায় রয়েছে দুদক। বাকি তিনটি মামলা বিচারাধীন। বিএনপির স্থায়ী কমিটির সদস্য ব্যারিস্টার মওদুদ আহমদের বিরুদ্ধে পাঁচটি মামলা হয়। একটি খারিজ করা হয়েছে। ৪টি বিচারাধীন। অপর সদস্য সাকা চৌধুরীর বিরুদ্ধে ছয়টি মামলা করা হয়। তিনি সবকটি মামলায়ই জামিন নেন। বর্তমানে তিনি মানবতাবিরোধী অপরাধের অভিযোগে কারাগারে আছেন। ওয়ান-ইলেভেনে তার বিরুদ্ধে দায়ের করা মামলা বিচারাধীন রয়েছে। সাবেক টেলিযোগাযোগমন্ত্রী ব্যারিস্টার আমিনুল হকের বিরুদ্ধে সে সময় ১৪টি মামলা হয়। ১৪টি মামলা বিচারাধীন রয়েছে। সিনিয়র সহসভাপতি তারেক রহমানের বিরুদ্ধে চাঁদাবাজি, রাজস্ব ফাঁকিসহ সাতটি মামলা করা হয়। ওয়ান-ইলেভেনের তত্তাবধায়ক শাসনামলেই তিনি চিকিৎসার জন্য লন্ডন চলে যান। এরপর আর ফিরে আসেননি। তার বিরুদ্ধে দায়ের করা সব মামলা আদালতে বিচারের প্রক্রিয়াধীন আছে। ইতিমধ্যে দুটি মামলার চার্জশিট প্রদান ও সাক্ষ্যগ্রহণের কাজ শেষ হয়েছে।
অন্যদিকে আরাফাত রহমান কোকোর বিরুদ্ধে চারটি মামলা হয়। একটি মামলায় তাকে শাস্তি দেওয়া হয়েছে। অপর তিনটি মামলা বিচারাধীন। তিনিও চিকিৎসার জন্য দেশের বাইরে গিয়ে বর্তমানে পালিয়ে বেড়াচ্ছেন। তারেক রহমানের বন্ধু গিয়াস উদ্দিন আল মামুনের বিরুদ্ধে ১২টি মামলা হয়। তিনি এখনো কারাগারে রয়েছেন। তার বিরুদ্ধে মামলার নিয়মিত ট্রায়াল হচ্ছে। সাবেক ¯^রাষ্ট্র প্রতিমন্ত্রী লুৎফুজ্জামান বাবরের বিরুদ্ধে চাঁদাবাজি, অস্ত্র ব্যবসা, রাজস্ব ফাঁকিসহ আটটি মামলা হয়, পরবর্তী সময়ে গ্রেনেড হামলা ও ১০ ট্রাক অস্ত্র মামলায়ও তার সম্পৃক্ত থাকার প্রমাণ পাওয়া গেছে বলে সরকার দাবি করেছে। তার বিরুদ্ধে দায়ের করা মামলা আদালতে বিচারাধীন রয়েছে। এ সময় তাদের বিরুদ্ধে মামলা হয়েছিল এবং আদালতে বিচারাধীন রয়েছেÑ এ রকম নেতাদের মধ্যে রয়েছেন মির্জা আব্বাস, আকতার হামিদ পবন, নাসির উদ্দিন আহম্মেদ পিন্টু, নাজমুল হুদা, সিগমা হুদা, সাদেক হোসেন খোকা, মোঃ আবদুল মতিন, ওয়াদুদ ভুঁইয়া, এমএ হাশেম, আবুল খায়ের ভুঁইয়া, অ্যাডভোকেট নাদিম মোস্তফা, অ্যাডভোকেট তৈমুর আলম খন্দকার, আলতাফ হোসেন চৌধুরী, আলী আসগার লবী, আরিফুল হক চৌধুরী, মোঃ আসাদুল হাবিব দুলু, বরকতউল্লা বুলু, মোঃ জহিরুল ইসলাম, ব্যারিস্টার শাজাহান ওমর, ডা. ফিরোজ মাহমুদ ইকবাল, শাহরীন ইসলাম তুহিন, একেএম ফজলুল হক মিলন, ফজলুর রহমান পটল, মোঃ হাফিজ ইব্রাহীম, হারিছ চৌধুরী, এমএএইচ সেলিম, মজিবর রহমান সরোয়ার, মোসাদ্দেক হোসেন ফালু, মুফতি শহীদুল ইসলাম, এজেডএম জাহিদ হোসেন, রুহুল কুদ্দুস তালুকদার দুলু, মোঃ সালাউদ্দিন আহমেদ, সালাউদ্দিন আহমেদ, সরদার সাখাওয়াত হোসেন বকুল, তরিকুল ইসলাম প্রমুখ।
ওয়ান-ইলেভেনের তত্ত¡াবধায়ক শাসনামলে আওয়ামী লীগ নেতা শেখ হাসিনার বিরুদ্ধে ১৫টি মামলা সচল করা হয়। এর মধ্যে তত্ত¡াবধায়ক সরকার তার বিরুদ্ধে চাঁদাবাজি, আয়কর ফাঁকি, বিদ্যুৎ প্রকল্পের অর্থ চুরির অভিযোগে ছয়টি মামলা দায়ের করে। আওয়ামী লীগ নির্বাচনের পর সরকার গঠন করলে একে একে সবকটি মামলা থেকেই তিনি রেহাই পেয়ে যান। যারা চাঁদাবাজির মামলা করেছিলেন সেই আজম জে চৌধুরী, কাজী তাজুল ইসলাম ও নূর আলী মামলা চালাতে নারাজ হন। তাছাড়া দুদক তদন্ত করে ফাইনাল রিপোর্ট দেয়। যে কারণে একে একে ১৫টি মামলা থেকেই তিনি রেহাই পেয়ে যান।
দুদক সাবেক স্বরাষ্ট্রমন্ত্রী আওয়ামী লীগ নেতা মোহাম্মদ নাসিমের বিরুদ্ধে তিনটি, সভাপতিমণ্ডলীর সদস্য কাজী জাফর উল্লাহর বিরুদ্ধে দুটি, হাজী মোঃ সেলিমের বিরুদ্ধে তিনটি, বর্তমান মন্ত্রিপরিষদ সদস্য সৈয়দ আবুল হোসেনের বিরুদ্ধে দুটি, মোফাজ্জল হোসেন চৌধুরীর বিরুদ্ধে দুটি মামলা করে। এসব মামলা থেকে অনেকেই রেহাই পেয়েছেন। ওয়ান-ইলেভেনের মামলা থেকে রেহাই পাওয়া আরো আওয়ামী লীগ নেতা হলেন কামাল আহমেদ মজুমদার, ডা. এইচবিএম ইকবাল, পংকজ দেবনাথ, শামীম ওসমান, জয়নাল হাজারী, জাহাঙ্গীর কবির নানক, মির্জা আজম, শেখ হেলাল, মহিউদ্দিন আহমেদ, রবিউল মোক্তাদির চৌধুরী, আলাউদ্দিন নাসিম প্রমুখ।
উভয় দলের রাজনীতিবিদদের বাইরে বেশ কয়েকজন ব্যবসায়ী শিল্পপতিও ওয়ান-ইলেভেনকালীন মামলা থেকে রেহাই পেয়েছেন। তারা হলেন আবদুল আউয়াল মিন্টু, এনায়েতুর রহমান বাপ্পী এবং আবুল খায়ের লিটু। এদের বাইরে পেশাজীবী নেতা ও আমলারাও ওয়ান-ইলেভেনের  সময় দুদকের করা মামলা থেকে অব্যাহতি পেয়েছেন। আরো অনেকেই রেহাই পাওয়ার প্রহর গুনছেন।
ওয়ান-ইলেভেনকালীন এসব মামলা প্রসঙ্গে প্রশ্ন করা হলে দুর্নীতি দমন কমিশনের চেয়ারম্যান গোলাম রহমান সাপ্তাহিক ২০০০-কে বলেন, স্বাধীন ও নিরপেক্ষ প্রতিষ্ঠান হিসেবে কাজ করছে দুদক। ওয়ান-ইলেভেনের সময় যেসব মামলা হয়েছিল সেগুলোর যাচাই-বাছাই হয়েছে। যেসব মামলার মেরিট খুঁজে পাওয়া যায়নি বা তদন্তে অভিযোগ যথাযথ প্রমাণ হয়নি, সেগুলোর চূড়ান্ত রিপোর্ট দেয়া হয়েছে। এ ক্ষেত্রে পক্ষপাতিত্ব করা হয়েছে এমন অভিযোগ সঠিক নয়। বিএনপি নেতাদের বিরুদ্ধে কোনো বিমাতাসুলভ আচরণ করা হচ্ছে না। দুদক তার নিজস্ব গতিতে চলছে।
অন্যদিকে আইন প্রতিমন্ত্রী অ্যাডভোকেট কামরুল ইসলাম বলেন, শুধু আওয়ামী লীগ নেতাদের মামলা প্রত্যাহার করা হয়েছে বা খারিজ করা হয়েছে এমন অভিযোগ সঠিক নয়। বিরোধী দলের নেতাদের মামলাও খারিজ হয়েছে। সরকারি দল হিসাবে আওয়ামী লীগ বিশেষ সুবিধা পায়নি। দুদক তার নিজস্ব গতিতে চলছে। সরকার কোনো প্রভাব বিস্তার করছে না, যেসব মামলা তদন্ত করার পর অভিযোগ প্রমাণ হয়নি, সেগুলোও দুদক ফাইনাল রিপোর্ট দিয়েছে। ওয়ান-ইলেভেনের সময় অনেকটাই জোর-জবরদস্তি করে মামলা দেয়া হয়েছিল। সে সময়ের সব মামলা সঠিক ছিল না।
স্বরাষ্ট্র মন্ত্রণালয়ের ভ‚মিকার কারণে আওয়ামী লীগ নেতাদের বিরুদ্ধে করা মামলা প্রত্যাহার করা হয়েছে এমন অভিযোগের জবাবে ¯^রাষ্ট্রমন্ত্রী অ্যাডভোকেট সাহারা খাতুন বলেন, সরকারি দল হিসাবে আওয়ামী লীগ কোনো বিশেষ সুবিধা পায়নি। বিএনপি-জামায়াতের দায়ের করা রাজনৈতিক উদ্দেশ্যপ্রণোদিত মামলা প্রত্যাহার করা হয়েছে। ওয়ান-ইলেভেনের সময়ও অনেক মামলা হীন উদ্দেশ্য চরিতার্থ করার জন্য দেয়া হয়েছিল। দুদকই তদন্ত করে এগুলো খারিজ করেছে। এক্ষেত্রে সরকার প্রভাব বিস্তার করেনি।





WORDCOUNT-969

বাংলাদেশে ডাক বিভাগ দিন দিন অজনপ্রিয় হচ্ছে। পাশাপাশি বেসরকারি কুরিয়ার সার্ভিস জনপ্রিয় হচ্ছে। কিন্তু এখনো এই ব্যবসার জন্য কোনো নির্দিষ্ট নীতিমালা বাস্তবায়িত হয়নি। গত বছরের নভেম্বরে নীতিমালা তৈরি হলেও তা কার্যকর হয়নি। এই ব্যবসার ধরন বিশেষ হলেও এবং অন্য বিশেষ ব্যবসার জন্য লাইসেন্স থাকলেও এই ব্যবসার জন্য বিশেষ কোনো লাইসেন্স ব্যবস্থা নেই। সাধারণ ব্যবসার কিংবা অন্য ব্যবসার ক্যাটাগরিতে লাইসেন্স নিয়ে প্রায় ২০০ কুরিয়ার সার্ভিস প্রতিষ্ঠান গড়ে উঠেছে। ফলে সেবা গ্রহণকারীরা বিভিন্ন সময় বিড়ম্বনার শিকার হলেও কোনো আইনি ব্যবস্থা নিতে পারছেন না।
 
কুরিয়ার সার্ভিস বিধিমালা সংশোধনে চাপ
ডাক মন্ত্রণালয় কর্তৃক জারি করা নীতিমালা সরাসরি প্রত্যাখ্যান করেছেন বাংলাদেশ কুরিয়ার সার্ভিস অ্যাসোসিয়েশন ও বাংলাদেশ ইন্টারন্যাশনাল এয়ার এক্সপ্রেশন অ্যাসোসিয়েশনের নেতারা।
এ প্রসঙ্গে বাংলাদেশ কুরিয়ার সার্ভিস অ্যাসোসিয়েশনের সভাপতি হাফিজুর রহমান পুলক জানান, কোনো অবস্থাতেই সরকার কর্তৃক প্রণীত নীতিমালা গ্রহণযোগ্য হতে পারে না। তাদের দাবি এই নীতিমালা কুরিয়ার সার্ভিস ব্যবসাকে বন্ধ করার জন্য করা হয়।
ইন্টারন্যাশনাল এয়ার এক্সপ্রেস অ্যাসোসিয়েশন অব বাংলাদেশের মুফতি আবদুল জলিল জানান, সরকার কর্তৃক যে নীতিমালা করা হয়েছে তার অধীনে সার্ভিসের কোনো সমস্যায় ৫ লাখ টাকা জরিমানার বিধান রয়েছে। তাই আমরা মেইলিং অপারেটর অ্যান্ড কুরিয়ার সার্ভিস বিধিমালা ২০১১-এর বিরুদ্ধে হাইকোর্টে রিট পিটিশন করেছি। মহামান্য হাইকোর্ট এই নীতিমালা স্থগিত করেছে।
তিনি জানান, অন্য সাধারণ ব্যবসার মতো কুরিয়ার সার্ভিস ব্যবসায় নীতিমালা থাকলে ব্যবসায়ীদের জন্যই ভালো। কিন্তু নীতিমালার নামে এমন কিছু কখনই মেনে নেব না যার দরুন সেবাধর্মী এই ব্যবসা বন্ধ হয়ে যাবে। নীতিমালার ৭ নং তফসিল অনুযায়ী জামানত, লাইসেন্স ও নবায়ন ফি কাল্পনিক। এই নীতিমালা বাস্তবায়িত হলে প্রায় ৮০ ভাগ কুরিয়ার সার্ভিস বন্ধ হয়ে যাবে। এ কারণে প্রায় ১০ লাখ মানুষ বেকার হয়ে পড়বে।
 
কুরিয়ার সার্ভিসে চোরাচালান
কুরিয়ার সার্ভিসগুলোর বিপক্ষে প্রত্যক্ষ বা পরোক্ষভাবে চোরাচালানের সঙ্গে জড়িত থাকার অভিযোগ উঠেছে। কিছু কিছু ক্ষেত্রে মাদকদ্রব্য ও অস্ত্র পাচার হওয়ার অভিযোগ উঠেছে। এক্ষেত্রে বাংলাদেশের বেনাপোল রুট সবচেয়ে বেশি ব্যবহৃত হচ্ছে। হুন্ডি ব্যবসায়ীরা কুরিয়ার সার্ভিসের মাধ্যমে প্রতিনিয়ত কয়েকশ কোটি হুন্ডির টাকা লেনদেন করছে।
জানা যায়, গত ৩১ জানুয়ারি বেনাপোলের সুন্দরবন কুরিয়ার সার্ভিস শাখা থেকে একটি বিদেশি পিস্তল ও ১৫৩ রাউন্ড গুলি উদ্ধার করা হয়। ১২ ফেব্রুয়ারি সুন্দরবন কুরিয়ারের একই শাখা থেকে টেক্সটাইল ডিভাইড আটক করা হয়। তবে সুন্দরবন কর্তৃপক্ষ দাবি করে তাদের সহযোগিতার কারণেই প্রশাসন অস্ত্র ও অবৈধ চালান আটক করেছে। সরেজমিনে জানা যায়, কুরিয়ার সার্ভিসের কাভার্ডভ্যানগুলোই চোরাই ও অবৈধ পণ্য পরিবহনে বেশি ব্যবহৃত হচ্ছে।
গোপন সূত্রে জানা যায়, প্রতিনিয়ত দেশের সীমান্তবর্তী এলাকা থেকে কুরিয়ার সার্ভিসের কিছু অসাধু কর্মীর মাধ্যমে মাদকদ্রব্য ও অস্ত্রের চালান ঢাকার বিভিন্ন গুরুত্বপূর্ণ চোরাকারবারে পয়েন্ট যেমন গাবতলী, চিটাগাং রোড, পোস্তগোলায় আসে। তারপর এসব পয়েন্ট থেকে বিভিন্ন এলাকায় পাচার হয়। পুলিশ সূত্রে জানা যায়, প্রায়ই কোনো না কোনো কুরিয়ার সার্ভিসের কাভার্ডভ্যান থেকে ফেনসিডিলের বড় চালান আটক হচ্ছে।
 
জনপ্রিয় অথচ অব্যবস্থাপনায় জর্জরিত
দ্রুত সেবা প্রদানের কারণে কুরিয়ার সার্ভিস সরকারি ডাক ব্যবসাকে পেছনে ফেলে অত্যন্ত জনপ্রিয় হয়ে উঠেছে। এ সার্ভিসের মাধ্যমে দেশের বাইরে থেকে একদিনের মধ্যে পার্সেল চলে আসে তাই বিশেষ নির্দেশনা না থাকলে সবাই সরকারি ডাকের পরিবর্তে বিভিন্ন বেসরকারি কুরিয়ার সার্ভিসকে বেছে নিচ্ছে। একইভাবে দেশের বাইরেও পার্সেল পাঠানো হচ্ছে বেসরকারি কুরিয়ার সার্ভিসের মাধ্যমে। দেশের এক প্রান্ত থেকে অন্য প্রান্তে একদিনে পার্সেল ও মুহ‚র্তের মধ্যে টাকা পাঠানো হচ্ছে এসব কুরিয়ার সার্ভিসের মাধ্যমে।
কিন্তু সাধারণ জনগণ যখন সরকারি ডাক বর্জন করে কুরিয়ার সার্ভিস ব্যবস্থানির্ভর হয়েছে, ঠিক তখনই নানান ভোগান্তি শুরু হয়েছে। বিভিন্ন গ্রাহক প্রতিনিয়ত নানা দুর্ভোগের শিকার হচ্ছে। খুব জরুরি চিঠিপত্র বা ডকুমেন্ট একদিনের পরিবর্তে কয়েক দিনে আসে।
এ বিষয়ে শেওড়াপাড়ার বাসিন্দা লিনা সেন বলেন, নোয়াখালী থেকে অত্যন্ত গুরুত্বপূর্ণ একটি পার্সেল জরুরি ভিত্তিতে কন্টিনেন্টাল কুরিয়ার সার্ভিসে পাঠিয়েছিলেন তার পরিবার থেকে। পরের দিন পার্সেলটি বাসায় না এলে কুরিয়ার সার্ভিসের ঢাকা অফিসে ফোন করা হয়। তখন তারা জানায়, তাদের পার্র্সেল বিতরণকারী ছুটিতে আছে। তাই দুদিন সময় লাগবে। লিনা সেন আরো জানান, পার্সেলটি সময়মতো না পাওয়ায় তার অপূরণীয় ক্ষতি হয়েছে। তার দাবি, অ্যামনেস্টি ইন্টারন্যাশনাল ইংল্যান্ড থেকে পার্সেল পাঠালে একদিনের মধ্যে তিনি পেয়েছেন। অথচ বাংলাদেশের জেলা থেকে অন্য এক জেলায় পার্সেল আসতে লাগে ৩-৪ দিন। তিনি কুরিয়ার সার্ভিস ব্যবস্থার বিরুদ্ধে আইনি বিধান থাকার পক্ষে মত প্রকাশ করেন।
আবদুস সালাম নামের এক কুরিয়ার সার্ভিসের সেবা গ্রহণকারী জানান, তার ঢাকা থেকে ঢাকায় একটি পার্সেল আসতে তিনদিন সময় লেগেছে। অথচ দুই ঘণ্টার পথ ছিল এটি। নিয়মতান্ত্রিক কারণে কুরিয়ার সার্ভিসের সেবা নিতে গিয়ে এই সমস্যার সম্মুখীন হন তিনি।
 
পুলিশের বক্তব্য
ঢাকা মহানগর পুলিশের ডিবি শাখার মুখপাত্র মনিরুল ইসলাম সাপ্তাহিক ২০০০-কে বলেন, প্রতিনিয়ত কোথাও না কোথাও কুরিয়ার সার্ভিসের কাভার্ডভ্যান অফিস থেকে মাদকদ্রব্য, অস্ত্রের চালান আটক হচ্ছে এবং বিভিন্ন ধারায় মামলাও দেয়া হচ্ছে। কিন্তু কোর্টের স্বল্পতা থাকায়, মামলা করে দীর্ঘসূত্রতায় আসামিরা পার পেয়ে যাচ্ছে। চার্জশিট দাখিলের পর একটি মামলা নিষ্পত্তি হতে ৮-১০ বছর লাগে।
তিনি আরো বলেন, একটি কুরিয়ার সার্ভিসের বিরুদ্ধে মাদকদ্রব্য বহন, অস্ত্র পাচার ও হুন্ডির অভিযোগ রয়েছে। সেই কুরিয়ার সার্ভিসটি সম্প্রতি হাইকোর্ট থেকে কিছু আদেশ নিয়ে এসেছে। এসব আদেশের মধ্যে অন্যতম হলো তাদের কাভার্ডভ্যান কোনো অবস্থাতেই চেক করা যাবে না। কুরিয়ার সার্ভিসের মাধ্যমে টাকা আদান-প্রদানের ক্ষেত্রে অবশ্যই বাংলাদেশ ব্যাংক, অর্থ মন্ত্রণালয়ের অনুমোদন লাগে। বাংলাদেশ ব্যাংক স্পষ্টত বলে দিয়েছে যে, যে কোনো ধরনের টাকা আদান-প্রদানের ক্ষেত্রে প্রেরক ও প্রাপকের পূর্ণ নাম ও ঠিকানা থাকা বাধ্যতামূলক। অথচ শুধু একটি সংক্ষেপিত নাম ও মোবাইল নম্বরের ভিত্তিতে টাকা আদান প্রদান করা হচ্ছে কুরিয়ার সার্ভিসগুলোর মাধ্যমে। এর ফলে চাঁদাবাজির টাকা, হুন্ডির টাকা সহজেই এক জায়গা থেকে অন্য জায়গায় স্থানান্তরিত হচ্ছে। চাঁদাবাজ ও হুন্ডি ব্যবসায়ীদের বর্তমান সময়ে সবচেয়ে উত্তম কৌশল এটি।
তিনি জানান, ডিবি পুলিশ আইন নিয়ন্ত্রণকারী সংস্থার একটি অংশমাত্র। যারা হাইকোর্ট থেকে আদেশ নিয়ে আসতে পারে তাদের মামলার প্রভাব বিস্তার করার ক্ষমতা সম্পর্কে আর কিছু বলার থাকে না। তাই সবার আগে কুরিয়ার সার্ভিস নীতিমালার কার্যকারিতা প্রয়োজন।
 
কুরিয়ার সার্ভিসের ভাষ্য
কুরিয়ার সার্ভিসের মাধ্যমে অবৈধ অস্ত্র, মাদকদ্রব্য পাচার, চোরাচালান, হুন্ডির টাকা লেনদেনের বিষয়ে সুন্দরবন কুরিয়ার সার্ভিসে ফোন দিলে তাদের অপারেশন ম্যানেজার রাজু বলেন, বিশেষ বিশেষ ক্ষেত্রে পার্সেলে সন্দেহ হলে তারাই পুলিশের সহায়তা নেন। তবে অফিসের কেউ জড়িত আছে এ রকম প্রমাণ পাওয়া গেলে তার বিরুদ্ধে তাৎক্ষণিকভাবে ব্যবস্থা গ্রহণ করা হয়।
কন্টিনেন্টাল কুরিয়ার সার্ভিসের প্রশাসন বিভাগের মহাব্যবস্থাপক সিদ্দিকুর রহমান সাপ্তাহিক ২০০০-কে বলেন, সেবার মান আগের চেয়ে অনেক বেশি বেড়েছে। কিন্তু কখনো কখনো এজেন্ট কিংবা শাখা পরিচালককে গাফিলতির কারণে সেবাগ্রহণকারী সময়মতো সেবা পান না। যদি এ রকম কোনো অভিযোগ আসে তাহলে তাৎক্ষণিকভাবে কর্তৃপক্ষ ব্যবস্থা নেন। তিনি স্বীকার করেন, অনেক সময় রাস্তায় যানজট, ফেরি পৌঁছতে বিলম্ব ও প্রাকৃতিক দুর্যোগের কারণেও সঠিক সময়ে সেবা দেয়া যায় না।





WORDCOUNT-1110

রাজধানীতে ৫০৩টি
ছিনতাই পয়েন্ট!
 
রাজধানী ঢাকায় ছিনতাই পয়েন্ট ৫০৩টি। এ তথ্য পুলিশ প্রশাসনের। পুলিশের তথ্য মতে, ছিনতাইয়ের সবচেয়ে ঝুঁকিপূর্ণ এলাকা হলো সূত্রাপুর। এখানে ৪৫টি ছিনতাই পয়েন্ট রয়েছে। এর পরই রয়েছে যাত্রাবাড়ী। যাত্রাবাড়ীতে ৩৫টি ছিনতাই পয়েন্ট রয়েছে। ঢাকা মহানগরের সর্বশেষ ছিনতাই চিহ্নিত পয়েন্টগুলোর মধ্যে আরো রয়েছে উত্তরায় ৩০, রমনায় ২৫, মোহাম্মদপুরে ২৫, তেজগাঁওয়ে ২৫, ধানমন্ডিতে ১৫, শাহবাগে ১৫, পল্টনে ১৫, খিলগাঁওয়ে ১৫, মিরপুরে ১৫, সবুজবাগে ১৫, মতিঝিলে ১৪, শ্যামপুর ১৪, লালবাগে ১২, তেজগাঁও শিল্পাঞ্চলে ১১, আদাবরে ১১, শাহ আলীতে ১০, কাফরুলে ১৩, গুলশানে ৯, বাড্ডায় ৮, দক্ষিণখানে ১১, উত্তরখানে ৫, কামরাঙ্গীর চরে ৭, বিমানবন্দরে ৬, নিউমার্কটে ৬, হাজারীবাগে ১১, কোতোয়ালিতে ৬, তুরাগে ৬, খিলক্ষেতে ৬, ক্যান্টনমেন্টে ৪টি এবং শেরেবাংলা নগর এলাকায় তিনটি পয়েন্ট রয়েছে। পুলিশের এক বছর আগের তালিকা অনুসারে প্রায় ৫০টি ছিনতাই পয়েন্ট বেড়েছে। তবে কিছু এলাকায় ছিনতাই আগের তুলনায় কম বলে দাবি করেছে পুলিশ প্রশাসন।
পুলিশের তথ্য মতে, এসব এলাকার মধ্যে প্রায় তিনশ এলাকা সবচেয়ে ঝুঁকিপূর্ণ। এই তিনশ এলাকার ছিনতাইকারীরা খুব ভয়ঙ্কর। এসব এলাকার ছিনতাইকারীদের কবলে পড়ে অনেকেই গুলিতে কিংবা ছুরির আঘাতে নিহত হয়েছেন।
২০০০-এর অনুসন্ধানে দেখা গেছে ডিসেম্বরে বংশালে ছিনতাইকারীরা ইকবাল এন্টারপ্রাইজের ম্যানেজার রুবেলকে গুলি করে ১৭ লাখ টাকা ছিনতাই করে। রুবেল ঘটনাস্থলে নিহত হন। জানা যায়, রুবেল যমুনা ব্যাংক বংশাল শাখা থেকে টাকা নিয়ে পার্শ্ববর্তী অফিসে যাওয়ার সময় ছিনতাইকারীদের কবলে পড়েন। উত্তরার ১৪ নং সেক্টরের ১০ নং রোডের ৪১ নং বাড়ির সামনে ছিনতাই হয় ৭ লাখ টাকা। ছিনতাইয়ের শিকার রাজু জানান, তিনি কুশল সেন্টারের ইসলামী ব্যাংক শাখা থেকে টাকা তুলে রিকশায় যাচ্ছিলেন। শান্তিনগরের কাকরাইল ৬৭/৯ ইস্টার্ন ম্যানশন ভবনের নিচে ১০ লাখ টাকা ছিনতাই হয়। কারওয়ানবাজার এলাকায় ১৪ ডিসেম্বর ব্যবসায়ী জুলহাসকে গুলি করে ছিনতাইকারীরা ১ লাখ টাকা নিয়ে যায়।
শাহবাগ থানার তথ্য মতে, গত বছর ২৯ আগস্ট রফিকুল ইসলাম নামে একজন ছিনতাইকারীর হাতে গুলিবিদ্ধ হন। পলাশী এলাকায় ছিনতাইকারীর গুলিতে নিহত হন সোহেল মাহমুদ নামের এক ব্যবসায়ী। শুধু গত বছরই ঢাকা বিশ্ববিদ্যালয় এলাকায় ছিনতাইয়ের ২০টি মামলা হয়েছে। মামলার তথ্যানুযায়ী মোটরসাইকেল ছিনতাই হয়েছে ১০টি। আর এসব ছিনতাইয়ের ঘটনা ছবির হাট, বুয়েট জামে মসজিদ, টিএসসি ফজলুল হক হল, দোয়েল চত্বর ও নীলক্ষেত এলাকায় ঘটেছে। সর্বশেষ গত ৭ জানুয়ারি দোয়েল চত্বর এলাকায় ইডেন কলেজের ছাত্রী শান্তা ছিনতাইয়ের কবলে পড়েন । এ বিষয়ে শাহবাগ থানার ওসি রেজাউল করিম জানান, ইতিমধ্যে ছিনতাইকৃত পাঁচটি মোটরসাইকেল উদ্ধার করা হয়েছে। একই সঙ্গে পাঁচজনকে গ্রেফতারও করা হয়েছে। গ্রেফতারকৃতরা বংশাল ও লালবাগ এলাকার। অন্যদেরকে গ্রেফতারের অভিযান চলছে।
চন্দ্রিমা উদ্যান থেকে বঙ্গবন্ধু কনফারেন্স সেন্টার পর্যন্ত এলাকা অত্যন্ত ঝুঁকিপূর্ণ। এখানে প্রত্যেক সপ্তাহে কোনো না কোনোভাবে ছিনতাই হয়। গত ১৫ ডিসেম্বর শেরেবাংলা কৃষি বিশ্ববিদ্যালয়ের সহকারী অধ্যাপক আরফান আলী সরকার ছিনতাইয়ের শিকার হন। আরফান আলী জানান, রাত ৯টার দিকে ফার্মগেট থেকে রিকশায় বিশ্ববিদ্যালয়ে আসছিলেন। চন্দ্রিমা উদ্যানে আসা মাত্র চার ছিনতাইকারী তাকে আটকে মোবাইল ফোন ও মানিব্যাগ নিয়ে যায়। তিনি জানান, ২০০৫ সালে একই জায়গায় তিনি ছিনতাইয়ের শিকার হয়েছিলেন। ওই সময় প্রতিবাদ করতে গেলে ছিনতাইকারীরা তাকে ছুরিকাহত করে পালিয়ে যায়। পুলিশি তথ্য মতে, শেরেবাংলা নগরের আইডিবি এলাকা, পঙ্গু হাসপাতাল সড়ক অত্যন্ত ঝুঁকিপূর্ণ। মিরপুর ১১ নম্বর বাসস্ট্যান্ডে ১২ ডিসেম্বর দিনেদুপুরে প্রবাসী আবদুল গনিকে গুলি করে ৩ লাখ টাকা ছিনতাই করে একদল মুখোশধারী। চানখাঁরপুলে ১১ ডিসেম্বর ১২ লাখ টাকা ছিনতাই হয়। যাত্রাবাড়ী এলাকায় একই দিনে ৭ লাখ টাকা ছিনতাই হয়।
 
চট্টগ্রাম নগরীর ৬০টি স্পটে ছিনতাই
 
চট্টগ্রাম প্রতিনিধি
 
তিন বছর আগের ঘটনা। ঢাকা থেকে চট্টগ্রামের বাসায় ফিরছিলেন সদ্য বিবাহিত তর“ণ স্থপতি কাওসার। ভোর ৫টায় সোহাগ চেয়ারকোচ থেকে নেমে চন্দনপুরার বাসায় ফিরছিলেন তিনি। তাকে বহনকারী সিএনজি চালিত ট্যাক্সিটি প্যারেড কর্নারের দক্ষিণ-পূর্ব দিক অতিক্রম করতেই ৪ জনের একটি ছিনতাইকারী দল ঘিরে ধরে তাকে। সর্বস্ব ছিনিয়ে নিতে চাইলে প্রতিবাদ করেন কাওসার। আর এতেই বিগড়ে যায় ছিনতাইকারীদের মাথা। সঙ্গে সঙ্গে ছুরি বসিয়ে দেয় কাওসারের তলপেটে। বেরিয়ে যায় নাড়িভুঁড়ি। এ সুযোগে সর্বস্ব নিয়ে চম্পট দেয় ছিনতাইকারীরা। আর ততক্ষণেই জীবনপ্রদীপ নিভে যায় হতভাগ্য কাওসারের। কেবল কাওসারই নন, ছিনতাইকারী ও সংঘবদ্ধ মলমপার্টির খপ্পরে পড়ে বিশ্ববিদ্যালয় ছাত্র শাওন, অ্যাডভোকেট দীন মোহাম্মদ, বিআরটিএ কর্মকর্তা প্রীতিরঞ্জন চাকমা, গার্মেন্টস ব্যবসায়ী আজাদ, দুবাই প্রবাসী রফিকুল ইসলামসহ বেশ কয়েকজন মানুষ।
কেবল পুলিশের হিসেবেই চট্টগ্রাম মহানগরীর ৫২টি স্পটে ছিনতাইয়ের ঘটনা ঘটে থাকে। কয়েকটি সংঘবদ্ধ চক্র নিয়ন্ত্রণ করছে তাদের। এমন কোনো দিন নেই ২০-২৫টি ছিনতাইয়ের ঘটনা ঘটছে না। এসব ছিনতাইয়ের সঙ্গে জড়িত অন্তত দুই শতাধিক অপরাধী বন্দুক, পিস্তল, ছোরা, ক্ষুর ও কিরিচের ভয় দেখিয়ে এসব অপরাধ সংঘটিত করার সময় ঘটাচ্ছে খুনের ঘটনা।
জানা গেছে, নগরীতে ২০-৩০ বছর বয়সী ভাসমান ও মাদকসেবী যুবকরাই বেশি ছিনতাইয়ে জড়াচ্ছে। এদের মধ্যে মাদকের টাকা জোগাতে ৭০ ভাগ আর জীবিকা নির্বাহের জন্য ৩০ ভাগ ছিনতাইয়ের ঘটনা ঘটছে। গত বছরের জানুয়ারি থেকে ডিসেম্বর পর্যন্ত নগরীর ১২টি থানায় ১৭ ডাকাতি, ৫৯ দস্যুতা, ৩৪৫ চুরি এবং ১১৯টি সিঁধেল চুরি এবং অন্তত ৫ শতাধিক ছিনতাই ঘটনায় মামলা হয়েছে নগরীর বিভিন্ন থানায়। এ তথ্য জানিয়েছে সিএমপি পুলিশ।
খোঁজ নিয়ে জানা গেছে, ছিনতাইকারীদের কবল থেকে রক্ষা পাচ্ছেন না সংসদ সদস্যসহ গুরুত্বপূর্ণ ব্যক্তিরাও। গত ৪ ডিসেম্বর  নগরীতে একটি ছিনতাইয়ে স্বর্ণ ব্যবসায়ীর ৪৭ হাজার টাকা লুট এবং দুই ছিনতাইকারী মারধরের শিকার হয়। এই সময় পাঁচ রাউন্ড ফাঁকা গুলি ছোড়ে ছিনতাইকারীরা। ওইদিন রাতে জামায়াত দলীয় এমপি শামসুল ইসলামের বাসায় চুরির ঘটনা ঘটে। চোরের দল তার গাড়ি থেকে প্রায় ৩০ লাখ টাকার যন্ত্রাংশ চুরি করে নিয়ে যায়। আর বছরের শুরুতে সরকার দলীয় সংসদ সদস্য ইঞ্জিনিয়ার মোশাররফ হোসেনের বাসায়ও চুরির ঘটনা ঘটে। এছাড়া বেশিরভাগ ছিনতাই ঘটনা থানায় সাধারণ ডায়েরিভুক্ত হওয়ায় বা ক্ষতিগ্রস্ত ব্যক্তি থানায় অভিযোগ না করার কারণে দস্যুতা, ছিনতাই ও চুরির প্রকৃত পরিসংখ্যান সিএমপির অপরাধ শাখায় সংরক্ষিত থাকে না।
চট্টগ্রাম মেট্রোপলিটন পুলিশের একটি গোয়েন্দা সংস্থার প্রতিবেদন অনুযায়ী কোতোয়ালির ১৮টি, বাকলিয়ার আটটি, চান্দগাঁওয়ের ছয়টি, পাঁচলাইশের নয়টি, ডবলমুরিংয়ে একটি ও হালিশহরের ১০টি স্থানে সর্বাধিক ছিনতাই হয়। এর মধ্যে পাঁচলাইশ মডেল থানার জাতিসংঘ পার্ক এলাকায় লিয়াকত আলী, রাসেল প্রকাশ রাস্য, বাদুড়তলা বড় গ্যারেজ এলাকায় জনি দত্ত ও ধামা ইউসুফ পিস্তল, বন্দুক, রাম দা দেখিয়ে ছিনতাই করে। এছাড়া নাসিরাবাদ, ষোলশহর দুই নম্বর গেট, ফরেস্ট গেট, মুরাদপুর, বহদ্দারহাট এলাকায় নূর মোহাম্মদ, সাদ্দাম, মোনাইয়া, র“বেল, নীলপুরা আলমগীর, মইজ্যা শফি, সেলিম, লোকমান হোসেন, সোহেল, জনি, লিটন, ফরিদ, মোহাম্মদ আলী, আবুল কাশেম, ডাকাত কামাল, শাহ আলম, কালাইয়া, মানিক, এরশাদ ও সাম্পাইয়া সাবু পৃথক দল নিয়ে সিএনজি ট্যাক্সিতে ঘুরে এবং যাত্রীদের সুবিধাজনক স্থানে নিয়ে অস্ত্র ঠেকিয়ে ছিনতাই করে। এছাড়া নগরীর গোলপাহাড় মোড়, চট্টেশ্বরী মোড়, বাদশাহ মিয়া রোড, কাতালগঞ্জ মোড়কেও অত্যন্ত ছিনতাইপ্রবণ স্পট হিসেবে গণ্য করা হয়।
আরো যে কটি স্থানে প্রায়ই ছিনতাইয়ের ঘটনা ঘটে। সেগুলো হলো- নগরীর বকশির হাট, কোরবানিগঞ্জ, বদরপট্টি এলাকা। পুলিশ ও স্থানীয়দের মতে, বদরপট্টি এলাকায় মোস্তফা ও ছোট বাহাদুর, কোরবানিগঞ্জ এলাকায় ইউসুফ ও বকসির হাট এলাকায় মাইল্যা নামের এক যুবক এসব এলাকার ছিনতাইয়ের সঙ্গে জড়িত।
জানা গেছে, ইউসুফ ও ছোট বাহাদুরকে নেতৃত্ব দিচ্ছেন সৈয়দ আবুল বশর নামে কথিত এক বিএনপি নেতা। আবুল বশর কয়েকবছর আগে দুর্ধর্ষ এক ছিনতাই মামলায় জড়িয়ে বিদেশে কিছুদিন আত্মগোপন করে থাকার পর কিছুদিন আগে ফিরে এসে পুনরায় ছিনতাইয়ে নেতৃত্ব দেয়ার কাজে জড়িয়ে পড়ে। আর ধারণ করেছে বিএনপির সাইনবোর্ড। এখন প্রায় তাকে দেখা যায় বিএনপি চট্টগ্রাম মহানগরীর সহসভাপতি শিল্পপতি শামসুল আলমের সঙ্গে। অন্যদিকে একটি ছিনতাই মামলায় সাজা খাটার পরও ছিনতাই বন্ধ করতে পারছে না ইউসুফ ও ছোট বাহাদুর।
পুলিশ বলছে, পেশাদার ছিনতাকারীর পাশাপাশি কেউ কেউ ছাত্রের ছদ্মাবরণে এই পেশায় জড়িয়েছে। আর ছিনতাইয়ে ব্যবহৃত হচ্ছে অটোরিকশাও। ছিনতাইকারীরা টানাপার্টি ও মলমপার্টি নামধারণ করে ছিনতাই করলেও বেশিরভাগ ভাসমান হওয়ায় ছিনতাইকারীদের শনাক্ত করতে তারা হিমশিম খাচ্ছে।





WORDCOUNT-1037
নগরবাসীর স্বাস্থ্যসেবা নিশ্চিত করতে ১৯৯৮ সালে নগর স্বাস্থ্যসেবা প্রকল্প চালু হয়। সেবা প্রদানের
কার্যক্রম শুরু হয় ২০০০ সাল থেকে। ২০০৫ সালের জুনে প্রথম প্রকল্পের মেয়াদ শেষ হলে একই বছরের জুলাই থেকে দ্বিতীয় মেয়াদে কার্যক্রম শুরু হয়। ২০১১ সালের ডিসেম্বরে এই প্রকল্পের মেয়াদ শেষ হওয়ার কথা থাকলে তা এখনো চলছে। এই প্রকল্পে ব্যয় হচ্ছে ৫৩১ কোটি টাকা। সেবার মান উন্নয়নের লক্ষ্যে সহযোগী হিসেবে নেয়া হয় বিভিন্ন পেশাদার ও অপেশাদার এনজিওকে। কিন্তু বাড়েনি সেবার মান। নগর স্বাস্থ্যকেন্দ্রগুলো কখনো কাজ করেছে বেসরকারি ডায়াগনস্টিক সেন্টারের এজেন্ট হয়ে। প্রচারণার নামে এরা ব্যয় করেছে
কোটি কোটি টাকা। অবকাঠামোগত সঙ্কট, অদক্ষ জনবল, অনিয়ম এবং অব্যবস্থাপনায়
জর্জরিত চিকিৎসা কেন্দ্রগুলো।
 
‘সেবার আলো সবার কাছে’ এই স্লোগান ও রংধনু মনোগ্রাম নিয়ে প্রতিষ্ঠিত হয় নগর স্বাস্থ্যকেন্দ্র। কিন্তু যে উদ্দেশ্য নিয়ে এই কেন্দ্র প্রতিষ্ঠিত হয়েছিল তার সিকিভাগও অর্জন করতে পারেনি। শর্ত অনুযায়ী প্রতিটি কেন্দ্রে একজন চিকিৎসক, একজন সহকারী চিকিৎসক, একজন কাউন্সিলরসহ ১৯ জন কর্মচারী থাকার কথা। সরেজমিনে দেখা যায়, অধিকাংশ কেন্দ্রেই অর্ধেক জনবল নেই। ফলে সেবা কার্যক্রমও ব্যাহত হচ্ছে। ওয়ার্ড কাউন্সিলরদের আহবায়ক করে প্রতিটি ওয়ার্ডে কমিটি রয়েছে। নিয়ম অনুযায়ী চারজন ডিপ্লোমা চিকিৎসক, চারজন সার্ভিস প্রমোটর, চারজন বহিরাঙ্গন কর্মী প্রত্যেক ওয়ার্ডে থাকবে। তাদের কাজ হলো ঢাকার বিভিন্ন এলাকায় মাঠপর্যায়ে বিশেষ করে বস্তি, অনুন্নত এলাকায় সপ্তাহে একদিন করে চিকিৎসা দেয়া। স্বাস্থ্যকেন্দ্র ও মাতৃসদনগুলোতে শিশুর স্বাস্থ্যসেবা, প্রজননসেবা, মায়ের যত্ন, পুষ্টি, পরিবার পরিকল্পনা, সংক্রমণ ব্যাধি, চক্ষু রোগ, এইডসসহ বিভিন্ন রোগের চিকিৎসা স্বল্পমূল্যে দেয়ার কথা। পাশাপাশি দরিদ্রদের ফ্রি চিকিৎসা দেয়ার কথা ছিল। কিন্তু এখন বিশেষ লালকার্ড ছাড়া সেবা পাওয়া যায় না।
 
নানা অভিযোগ
অবিভক্ত-ঢাকা সিটি করপোরেশনের ৬২ নং ওয়ার্ডের বসিন্দা লায়লা বানু, পায়ের সেলাই ড্রেসিং করাতে গিয়ে তা না করিয়েই ফিরে আসেন। কারণ জানতে চাইলে তিনি বলেন, ড্রেসিংয়ের যন্ত্রপাতি মরিচা পড়া ছিল। তাই তিনি ডেসিং করাননি। অভিযোগ রয়েছে, মাতৃসদনগুলোতে নরমাল ও সিজারিয়ান প্রসূতি সেবার ব্যবস্থা থাকলেও ঘুষ ছাড়া এই সেবা পাওয়া যায় না। আজিমপুর মাতৃসদন সেবা গ্রহণকারী এক গৃহবধূর স্বামী বাবলু জানান, সেবা নিতে তাদের ঘুষ দিতে হয়েছে। এছাড়া উপায় ছিল না। অন্যখানে গেলে আরো বেশি টাকা লাগত। রোগীর শারীরিক অবস্থাও ভালো ছিল না। আগারগাঁও বস্তির হাসিনা বেওয়া, মইনুল ইসলামসহ কয়েকজন অভিযোগ করেন, অনেক সময় নগর স্বাস্থকেন্দ্রে সুচিকিৎসা হয় না। ফলে রোগীদের অনেকেই ডায়রিয়া, আমাশয়ে ভুগছেন। শেওড়াপাড়ার নগর স্বাস্থ্যকেন্দ্রে সেবা নিতে আসা বিলকিস জানান, কেন্দ্রগুলোতে জন্মবিরতির ওষুধ পাওয়া যায় না। পুরুষদের ভেসেকটমি করানোর পর লুঙ্গি ও পাঁচশ টাকা, নারীদের লাইগেশন করানোর পর শাড়ি ও পাঁচশ টাকা পাওয়ার কথা থাকলে তা অনেক সময় পাওয়া যায় না।
 
এনজিওনির্ভর নগর ¯^াস্থ্যকেন্দ্র
অবিভক্ত ঢাকা সিটি করপোরেশনের আওতাধীন ৬৩টি আরবান স্বাস্থ্যকেন্দের সবই পরিচালিত হয় এনজিওর মাধ্যমে। এনজিওগুলো হলো সীমান্তিক, নারীমৈত্রী, মেরিস্টোপস ক্লিনিক সোসাইটি,  প্রতিষ্ঠান এবং বাংলাদেশ ওমেন্স হেলথ কোয়ালিশন। জানা যায়, আরবান স্বাস্থ্যকেন্দ্র সরকারের পাশাপাশি এশিয়ান ডেভেলপমেন্ট ব্যাংক (এডিবি), ডিএফআইডি, সিডা ও ইউএনএফপিএ-এর অর্থায়নে পরিচালিত হয়ে থাকে। তবে নানান দুর্নীতি ও অনিয়মের কারণে বাংলাদেশ ওমেন্স হেলথ কোয়ালিশনকে এই প্রকল্প থেকে বাদ দেওয়া হয়েছে। কোয়ালিশনের এক পরিচালক জানান, ঘটনাটি সত্য এবং এর সঙ্গে তৎকালীন প্রধান নির্বাহী কর্মকর্তা ও অর্থ পরিচালক জড়িত ছিলেন। তাদের বিরুদ্ধে অভিযোগ প্রমাণিত হলে তাৎক্ষণিকভাবে বহিষ্কার এবং সিডাকে টাকা ফেরত দেয়া হয়।
 
অবকাঠামোগত সঙ্কট ও অদক্ষ জনবল
নগরবাসীর স্বাস্থ্যসেবা নিশ্চিত না হওয়ার অন্যতম কারণ নগর ¯^াস্থ্যসেবা কেন্দ্রগুলোর অবকাঠামোগত সঙ্কট ও অদক্ষ জনবল কেন্দ্রগুলোয় নেই পর্যাপ্ত ওষুধসহ চিকিৎসা সরঞ্জাম। ঢাকার দুই সিটি করপোরেশনের আওতায় ৬৩টি নগর ¯^াস্থ্যকেন্দ্র, ১০টি মাতৃসদন কেন্দ্র ছাড়াও রয়েছে একটি মহানগর জেনারেল হাসপাতাল ও মহানগর শিশু হাসপাতাল। সরেজমিনে দেখা যায়, দক্ষিণ ঢাকার নয়াবাজরে অবস্থিত ৫০ শয্যাবিশিষ্ট মহানগর জেনারেল হাসপাতালে কোনো চিকিৎসাই হয় না। এখানে নেই প্রয়োজনীয় ডাক্তার, নার্স কিংবা যন্ত্রপাতি। একজন ডাক্তার বলেন, শুধু যন্ত্রপাতির অভাবে ডেন্টাল, চক্ষু এবং প্যাথলজি বিভাগ বন্ধ হওয়ার উপক্রম। তিনি আরো বলেন, বিশেষজ্ঞ সার্জনের অভাবে বেশিরভাগ সময়ই অপারেশন থিয়েটার ব্যবহৃত হয় না। রোগীদের অন্য সরকারি বা বেসরকারি হাসপাতালে পাঠানো হয়।
মহানগর শিশু হাসপাতালের চিত্রও অনেকটা একই রকম। চকবাজারের এই শিশু হাসপাতালটিতে ৮ জন বিশেষজ্ঞ ডাক্তারের পরিবর্তে মাত্র তিনজন দিয়ে কাজ চলছে।
 
বেসরকারি হাসপাতালের এজেন্ট
নগর স্বাস্থ্যকেন্দ্রের বিভিন্ন সেবাগ্রহীতা সাপ্তাহিক ২০০০কে অভিযোগ করেন, ডাক্তাররা চিকিৎসার নামে দেয়া পরীক্ষা-নিরীক্ষার জন্য নির্দিষ্ট হাসপাতাল কিংবা ডায়াগনিস্টক সেন্টারের নাম বলে থাকেন। তাদের কথামতো ওইসব ডায়াগনস্টিক সেন্টারে পরীক্ষা-নিরীক্ষা না করালে তারা রিপোর্ট দেখতে চান না। অনেক সময় পরীক্ষার রিপোর্ট ভুল বলে পুনরায় তাদের নির্দেশনা মতো নির্দিষ্ট ডায়াগনিস্ট সেন্টার থেকে পরীক্ষা-নিরীক্ষা করতে হয়।
আজিমপুর মাতৃসদনে চিকিৎসা নেয়া রহিমা তার ব্যবস্থাপত্র দেখিয়ে বলেন, পরীক্ষাগুলো পপুলার ডায়াগনস্টিক সেন্টারে করতে বলা হয়েছে। চিকিৎসক মামুন জানান, রোগী জানতে চেয়েছিল পরীক্ষাগুলো কোথায় করালে ভালো হয়। তাই তিনি পপুলারে পরীক্ষা করাতে বলেছেন। ঢাকার একটি ¯^নামধন্য ডায়াগনস্টিক সেন্টারের একজন ব্যবস্থাপক এর সত্যতা স্বীকার করেছেন। এভাবে সবগুলো স্বাস্থ্যকেন্দ্রের ডাক্তাররা বেসরকারি হাসপাতালের এজেন্ট হিসেবে কাজ করছেন।
 
পুরুষদের জন্য বৈকালিক সেবা
আরবান স্বাস্থ্যকেন্দ্রগুলোতে সবার জন্য স্বাস্থ্যসেবা নিশ্চিত করতে কয়েকটি বিশেষ ব্যবস্থা থাকার কথা। কিন্তু বাস্তব চিত্র সম্পূর্ণ ভিন্ন। এনজিও নির্ভর এই প্রতিষ্ঠানগুলো নিয়ম অনুযায়ী রাতে খোলা থাকবে। কারণ অধিকাংশ পুরুষ দিনে কর্মব্যস্ত সময় কাটায়। তাই রাতে তাদের পক্ষে চিকিৎসা নেয়া সহজ। অথচ কোনোটিই নিয়মিত খোলা থাকে না। কর্তৃপক্ষের কোনো তদারকি নেই এসব কেন্দ্রে।
 
নেই জনসচেতনতার ব্যবস্থা
ঢাকার অনেক নাগরিকই জানেন না এই আরবান স্বাস্থ্যকেন্দ্রগুলোর কথা। অথচ সেবার আলো সবার কাছে পৌঁছে দিতেই আরবান স্বাস্থ্যকেন্দ্র চালু করা হয়েছিল। স্বাস্থ্য অধিদপ্তর কর্তৃক প্রকাশিত হেলথ বুলেটিনের তথ্য মতে, মাসে গড়ে ৩২৪ জন রোগী সেবা নিয়েছে এক একটি নগর স্বাস্থ্যকেন্দ্রে। অথচ এক কোটির বেশি বাসিন্দার এই ঢাকায় রোগীর সংখ্যা কয়েক গুণ বেশি হওয়ার কথা। ঢাকার একাধিক বস্তির বাসিন্দাদের সঙ্গে কথা বলে জানা গেছে, তাদের অর্ধেকের বেশিই জানে না সরকার কর্তৃক পরিচালিত এই নগর স্বাস্থ্যকেন্দ্র সম্পর্কে। সংশ্লিষ্টরা বলছেন, কেবল প্রচারণার অভাবে এই স্বাস্থ্যকেন্দ্রগুলো সম্পর্কে মানুষের এমন ধারণা বিরাজ করছে।
 
সিটি করপোরেশনের বক্তব্য
ঢাকার দুই সিটি করপোরেশনের স্বাস্থ্য বিভগের প্রধান স্বাস্থ্য কর্মকর্তা ডা. মোস্তাফিজুর রহমান জানান, মাত্র দুদিন আগে তিনি এই দায়িত্ব নিয়েছেন। তিনি দাবি করেন আরবান স্বাস্থ্যকেন্দ্র ও মাতৃসদনসহ সিটি করপোরেশনের আওতাধীন সব স্বাস্থ্যসেবা কেন্দ্র ভালোই চলছে। তবে কেন এত অভিযোগ এমন প্রশ্নের সঠিক জবাব দিতে পারেননি তিনি। তিনি জানান, ঢাকা সিটি করপোরেশন দুই ভাগে ভাগ হওয়ায় আরবান স্বাস্থ্যকেন্দ্র ৬৩ থেকে ৬৫টি করা হচ্ছে। পুরুষদের জন্য সান্ধ্যকালীন চিকিৎসার ব্যাপারে তিনি সঠিক জবাব দিতে পারেননি। তিনি নিজেও জানেন না কতটি কেন্দ্র কোন কোন সময় খোলা থাকে কিংবা আদৌ খোলা থাকে কি না। ৫৩১ কোটি টাকার এই প্রকল্পটিকে এখনো সাধারণ নাগরিকদের নাগালের বাইরে রাখা হয়েছে কেন এমন প্রশ্নের জবাবে ডা. মোস্তাফিজুর রহমান বলেন, তিনি বিষয়টি খতিয়ে দেখবেন। তিনি স্বীকার করেন নির্দিষ্ট সময় অন্তর অন্তর প্রচারাভিযান দরকার। মহানগর হাসপাতালে অপারেশনের ব্যবস্থা থাকলেও বিশেষজ্ঞ ডাক্তার নিয়োগ দেয়া হচ্ছে না কেন এমন প্রশ্নের জবাবে তিনি বলেন, এই হাসপাতালের অর্গানোগ্রাম এখনো পাস হয়নি। তাই জটিলতা এড়াতে অনেক পদক্ষেপ নেয়নি কর্তৃপক্ষ। ডাক্তাররা বেসরকারি ডায়গনস্টিক সেন্টারের এজেন্ট হিসেবে কমিশনে কাজ করে। এ বিষয়ে তিনি জানান, ডাক্তারদের নৈতিক স্খলনের জন্য কর্তৃপক্ষ দায়ী নয়। তবে এমন অভিযোগ পেলে প্রমাণসাপেক্ষে ব্যবস্থা নেয়া হবে।





WORDCOUNT-1164
মুক্তিযুদ্ধের বিরোধিতাকারী, যুদ্ধাপরাধীদের দল জামায়াতে ইসলামী তাদের অস্তিত্ব রক্ষায় এখন মরিয়া হয়ে উঠেছে। তাদের প্রধান ‘থিংকট্যাঙ্ক’ গোলাম আযমকে গ্রেফতার করে কারাগারে পাঠানো হয়েছে। ১১ জানুয়ারি চেয়ারপারসন খালেদা জিয়ার নেতৃত্বে বিএনপি নেতারা যখন বঙ্গভবনে সংলাপ করছিলেন রাষ্ট্রপতি মোঃ জিল্লুর রহমানের সঙ্গে তখন আন্তর্জাতিক অপরাধ ট্রাইব্যুনালে হাজিরা দিতে আসা জামায়াতের সাবেক আমির গোলাম আযমকে গ্রেফতার করে জেলে আটক রাখার নির্দেশ দেয়া হয়। এ গ্রেফতারের মধ্য দিয়ে এ দিনটি পুরো বাঙালি জাতির জন্য অনন্য হয়ে উঠেছে। গোলাম আযমের গ্রেফতারে দেশের সর্বস্তরের মানুষ স্বস্তি প্রকাশ করেছে। তারা দ্রুত বিচার শেষ করে শাস্তি নিশ্চিত করার দাবি করেছে।
১৯৭১ সালে গোলাম আযম, তার দল জায়ায়াতে ইসলামী যে অপরাধ করেছে তার তথ্যপ্রমাণ  ট্রাইব্যুনালের সামনে তুলে ধরেছেন তদন্তকারী কর্মকর্তারা। গোলাম আযম যে সে সময় পাকিস্তানের পক্ষে অবস্থান নিয়ে এদেশ, এদেশের স্বাধীনতা আর মানুষের বিপক্ষে কাজ করেছে তার সচিত্র প্রমাণ রয়েছে জামায়াতের মুখপত্র দৈনিক সংগ্রামের পাতায় পাতায়। মুক্তিযুদ্ধের নয় মাস বর্বর পাকিস্তানি সেনাবাহিনী যে হত্যাযজ্ঞ চালায় এদেশে তার প্রধান সহায়ক শক্তি ছিল জামায়াত। তাই স্বাধীনতার পর থেকেই নানাভাবে গোলাম আযমের শাস্তির দাবি উঠেছে। মুক্তিযুদ্ধে শহীদ, গেরিলাযোদ্ধা রুমীর মা জাহানারা ইমাম যুদ্ধাপরাধীদের বিচার ও সাম্প্রদায়িক রাজনীতি নিষিদ্ধের দাবিতে নব্বইয়ের দশকে ‘একাত্তরের ঘাতক দালাল নির্মূল কমিটি’ গঠন করে দুর্বার গণআন্দোলন গড়ে তোলেন। গোলাম আযমসহ বিভিন্ন যুদ্ধাপরাধীর শাস্তির জন্য ১৯৯২ সালের ২৬ মার্চ সোহরাওয়ার্দী উদ্যানে বসে প্রতীকী গণআদালত। সেই আদালত একাত্তরে গোলাম আযমের মানবতাবিরোধী ভূমিকার জন্যই তাকে মৃত্যুদণ্ড দেয়। তখন খালেদা জিয়ার নেতৃত্বে বিএনপি রাষ্ট্র ক্ষমতায়। বিএনপি তখন গোলাম আযমের বিরুদ্ধে কোনো ব্যবস্থা তো গ্রহণ করেইনি, উল্টো জাহানারা ইমামসহ গণআদালতের আয়োজক ২৪ বিশিষ্ট নাগরিকের নামে ‘রাষ্ট্রদ্রোহ’ মামলা করে। মুক্তিযোদ্ধা রুমী, শত মুক্তিযোদ্ধার মা জাহানারা ইমাম রাষ্ট্রদ্রোহের দায় মাথায় নিয়েই পরপারে চলে গেছেন। তারপর নিকট অতীতে গোলাম আযম এবং তার দল জামায়াতে ইসলামীর রাজনৈতিক অনেক উত্থান ঘটেছে। ২০০১ সালের জাতীয় নির্বাচনের পর রাষ্ট্রীয় ক্ষমতার অংশীদার করা হয়েছে জামায়াতকে। খালেদা জিয়ার নেতৃত্বাধীন মন্ত্রিপরিষদ জামায়াত নেতা যুদ্ধাপরাধী মতিউর রহমান নিজামী, আলী আহসান মোহাম্মদ মুজাহিদ মন্ত্রী হয়েছে। তাদের গাড়িতে, বাড়িতে উড়েছে ৩০ লাখ মানুষের রক্তে অর্জিত লাল-সবুজ পতাকা। প্রকাশ্য সভায় মুক্তিযোদ্ধার গায়ে লাথি মেরেছে জামায়াত-শিবিরের সন্ত্রাসীরা।
২০০৮ সালের ২৯ ডিসেম্বরের নির্বাচনের ফল ঘুরে দাঁড়াতে সহায়তা করে আওয়ামী লীগকে। যুদ্ধাপরাধীদের বিচারের যে অঙ্গীকার তারা করে নির্বাচনী ইশতেহারে তা বাস্তবায়নের সুযোগ হয়। তাদের হাতে থাকে সেই অমোঘ অস্ত্র নতুন প্রজন্মের প্রায় ৩ কোটি ভোটারের যুদ্ধাপরাধীদের বিচারের পক্ষে দেয়া রায় । প্রধানমন্ত্রী শেখ হাসিনার মহাজোট সরকার যুদ্ধাপরাধীদের বিচারের বিষয়ে যে দৃঢ়প্রতিজ্ঞ তা আবারো ব্যক্ত হয়েছে নতুন বছরের ৫ জানুয়ারি জাতির উদ্দেশে প্রধানমন্ত্রীর ভাষণে। যে কোনো মূল্যে তারা এ বিচার করবেন। যারা যুদ্ধাপরাধীদের বাঁচাতে, বিচার বানচালের ষড়যন্ত্র করছে তাদের সাবধান করে দেন প্রধানমন্ত্রী। বলেন, এই বিচার হবেই।
গোলাম আযমের গ্রেফতারে যুদ্ধাপরাধীদের দাম্ভিকতার অবসান হয়েছে বলে মনে করেন আওয়ামী লীগের সাধারণ সম্পাদক সৈয়দ আশরাফুল ইসলাম। গোলাম আযমের গ্রেফতারের খবর জানাতে সেদিন ফোন করেছিলাম কবি নির্মলেন্দু গুণকে। তিনিও সৈয়দ আশরাফের মতো একটি বিষয় স্পষ্ট করে বললেন, অপরাধ করে তার শাস্তি না হলে সেই সমাজে মানবতার কোনো চিহ্ন থাকে না। যে সমাজে অপরাধী অবাধে ঘুরে বেড়ায়, দম্ভোক্তি করে তাকে আর যাই বলা হোক ‘সভ্য’ বলা যায় না। কয়েকটি বেসরকারি স্যাটেলাইট চ্যানেলে গোলাম আযমের সাক্ষাৎকার বেশ ফলাও করে দেখানো হয়েছে। গুণ এতে বেশ ক্ষুব্ধ ছিলেন। একজন যুদ্ধাপরাধীর সাক্ষাৎকার কেন গণমাধ্যমে এমন করে প্রচার করতে হবেÑ এটা ছিল তার জিজ্ঞাসা।
গোলাম আযমের গ্রেফতারের সঙ্গে সঙ্গে অনলাইন নিউজ এজেন্সিগুলোতে দেশ-বিদেশ থেকে মন্তব্যধর্মী লেখা ও প্রতিক্রিয়া প্রকাশ হতে থাকে। সেখানে কেউ কেউ দিনটিকে বাঙালির ঈদের দিন বলেও আখ্যা দেন। ফেসবুক, ব্লগে আসতে থাকে নানা মন্তব্য। গোলাম আযমসহ যুদ্ধাপরাধীদের বিচারের দাবিতে যারা দীর্ঘদিন রাজপথে আন্দোলন করেছেন তাদের একজন লেখক শাহরিয়ার কবির। তিনি বলেন, গ্রেফতারই শেষ কথা নয়। বিচার করে তার শাস্তি নিশ্চিতের দাবি জানান তিনি।
গোলাম আযমকে যেদিন গ্রেফতার করা হয় সেদিন জামায়াতপন্থী আইনজীবীরা প্রতিবাদ মিছিল করেছে। জামায়াত-শিবির জঙ্গি মিছিল করেছে পল্টনে। পরের দিন জামায়াত-শিবির ক্যাডাররা দৈনিক বাংলার মোড়ে অতর্কিতে হামলা করে রক্তাক্ত করেছে এক পুলিশ অফিসারকে। জামায়াত তার অস্তিত্ব রক্ষায় মরিয়া। এ নিয়ে আরো বিধ্বংসী ঘটনা তারা ঘটাবে, আশঙ্কা করেছেন স্বরাষ্ট্রমন্ত্রী সাহারা খাতুন।
৯ জানুয়ারি চট্টগ্রামের পলোগ্রাউন্ডের সমাবেশ থেকে ১২ মার্চ ‘ঢাকা চলো’ কর্মসূচি ঘোষণা করেছেন বিরোধী দলের নেতা খালেদা জিয়া। ঢাকায় সেদিন মহাসমাবেশ করার পরিকল্পনা রয়েছে বিএনপি-জামায়াতের। কর্মসূচি শান্তিপ্রিয় হবে ঘোষণা দিয়েছেন খালেদা জিয়া। বাধা দিলে তার দায় দায়িত্বও সরকারকে বহন করতে হবে হুশিয়ার করেছেন তিনি। চট্টগ্রামের সমাবেশে তিনি বলেছেন, নির্বাচন কমিশন (ইসি) পুনর্গঠনে যে সংলাপ হচ্ছে তা লোক দেখানো। দলীয় সরকারের অধীনে থাকলে ইসি কখনই কিছু করতে পারবে না। সংলাপ দিয়ে কিছুই হবে না, কারণ সবকিছুই তারা আগে ঠিক করে রেখেছে। খালেদা জিয়া বলেন, আওয়ামী লীগ নতুন ফর্মুলায় আগামী নির্বাচন করতে চাচ্ছে। তারা ক্ষমতায় আসবে। আর এরশাদ হবে বিরোধী দল। কিন্তু আওয়ামী লীগ-এরশাদের নির্বাচন এদেশে হবে না। শেখ হাসিনা জাতীয় পার্টির ঋণ শোধ করতে চাচ্ছে। রাষ্ট্রপতির সংলাপকে ‘লোক দেখানো’ বলেই তাতে অংশ নিয়েছেন খালেদা জিয়া। আলোচনার এজেন্ডা ছিল ইসি পুনর্গঠন। বিএনপি বলেছে, তত্তাবধায়ক ব্যবস্থা ফিরিয়ে আনার কথা। এই দাবিতে বিএনপি অনড়। এই দাবি নিয়েই ১২ মার্চের কর্মসূচি। তার সঙ্গে কি জামায়াতের টিকে থাকার বিষয়টি যুক্ত হবে?
১২ মার্চকে ঘিরে রাজধানীসহ বিভিন্ন জায়গায় বড় কিছু ঘটার আশঙ্কা রয়েছে। এর প্রমাণ নিকট অতীতে দিয়েছে বিএনপির প্রধান মিত্র যুদ্ধাপরাধীদের দল জামায়াতে ইসলামী। ১৮ ডিসেম্বর জামায়াত ঢাকাসহ দেশের বিভিন্ন জায়গায় তাণ্ডব চালায়, বোমাবাজি করে, বাসে আগুন দিয়ে মানুষ হত্যা করে। পুলিশের ওপর চড়াও হয় তারা। এর আগে কয়েকবার পল্টন আর কাকরাইল এলাকায় চোরাগোপ্তা হামলা চালিয়েছে জামায়াত-শিবির ক্যাডাররা।
এর আগে গত ৩ ডিসেম্বর সংবাদ সম্মেলন করে আনুষ্ঠানিকভাবে যুদ্ধাপরাধীদের পক্ষ অবলম্বন ও বিচার বন্ধের দাবি জানিয়ে বিএনপি জামায়াতের পাশে গিয়ে দাঁড়ায়। ৯ জানুয়ারি চট্টগ্রামের সমাবেশেও খালেদা জিয়ার পাশে ছিলেন জামায়াত নেতারা।
গোলাম আযম বন্দি। তার আগে বন্দি হয়েছেন জামায়াতের আমির মতিউর রহমান নিজামী, সেক্রেটারি জেনারেল আলী আহসান মোহাম্মদ মুজাহিদসহ পাঁচ শীর্ষ নেতা। আটক আছেন বিএনপির নেতা সালাউদ্দিন কাদের চৌধুরী (সাকা চৌধুরী)। তাদের বিরুদ্ধে যুদ্ধাপরাধের অভিযোগ রয়েছে। সাকা চৌধুরী ও জামায়াত নেতা দেলাওয়ার হোসাইন সাঈদীর বিরুদ্ধে আনুষ্ঠানিক চার্জ গঠন হয়েছে। তাদের অপরাধের সাক্ষীরা হাজির হচ্ছেন ট্রাইব্যুনালে।
এ পরিস্থিতিতে মরণ কামড় দিতে চায় জামায়াত। তারা দেশে-বিদেশে মিত্র খুঁজে বেড়াচ্ছে। আর বিএনপিকে কাজে লাগাতে চাইছে সর্বোচ্চ। চট্টগ্রামের জনসভায় বিএনপির চেয়ে বেশি ছিল জামায়াতের নেতাকর্মী। তাই ১২ মার্চকে ঘিরে এত উৎকণ্ঠা গোয়েন্দাদের। গত বছর মার্চে এক গোয়েন্দা প্রতিবেদনে বলা হয়, কেবল বিরোধী দল নয়, খোদ সরকারের মধ্যেও একটি অংশ যুদ্ধাপরাধীদের বিচার বাধাগ্রস্ত করার তৎপরতা চালাচ্ছে। ১৯ মে প্রধানমন্ত্রীর কার্যালয় থেকে ¯^রাষ্ট্র সচিব আবদুস সোবহান সিকদার, পররাষ্ট্র সচিব মিজারুল কায়েস ও আইন সচিব শহিদুল করিমকে জরুরি ভিত্তিতে কার্যকর পদক্ষেপ নিতে নির্দেশ দেয়া হয়।
‘মানবতাবিরোধীদের বিচার ¯^াধীনভাবে করা প্রসঙ্গে’ শিরোনামের গোপন ওই প্রতিবেদনে ১৭টি পরামর্শ দেয়া হয়েছে। তার একটিতে বলা হয়েছে, বিএনপির একটি অংশ, জামায়াতে ইসলামী এবং তাদের মিত্ররা অনেক আগে থেকেই কোটি কোটি টাকা নিয়ে মাঠে নেমেছে। তারা এ বিচারের বিরুদ্ধে দেশে-বিদেশে জনমত সৃষ্টির জন্য ১৯টি বই প্রকাশ করেছে। ৮টি বই প্রকাশের অপেক্ষায়। ২টি আরবি ও ৪টি ইংরেজিতে নতুন বইয়ের পাÊুলিপি তৈরির কাজ চলছে। বিচার শুরু হওয়ার আগে পরে বড় ধরনের নাশকতার আশঙ্কা করা হয়েছে প্রতিবেদনে। বলা হয়েছে, দুষ্কৃতকারীরা আন্তর্জাতিক রুটে বাংলাদেশের বিমান ছিনতাই করে যাত্রীদের জিম্মি করে আটককৃতদের মুক্তি দাবি করতে পারে। এক্ষেত্রে তাদের জন্য নিরাপদ দেশ হতে পারে মালয়েশিয়া কিংবা মধ্যপ্রাচ্যের যে কোনো দেশ। এ বিষয়ে বিভিন্ন গোয়েন্দা নজরদারিসহ নিরাপত্তা ব্যবস্থা জোরদারের পরামর্শ দেয়া হয়েছে। প্রয়োজনে পাইলটসহ বিমান ক্রুদের রাজনৈতিক সংশ্লিষ্টতা, পারিবারিক ইতিহাস খতিয়ে দেখারও তাগিদ রয়েছে প্রতিবেদনে। প্রতিবেদনে বলা হয়, জঙ্গিসহ নানা ধরনের অপরাধ চক্র জেলখানায় আছে। সরকারকে বেকায়দায় ফেলতে তারা যে কোনো আত্মঘাতী ঘটনা ঘটাতে পারে। আটককৃতদের আদালতে আনার সময় বিশেষ সতর্কতা অবলম্বনের তাগিদও দেয়া হয়েছে। ‘সালাউদ্দিন কাদের চৌধুরীর পক্ষে সবই সম্ভব’ মন্তব্য করা হয় এ প্রতিবেদনে।





WORDCOUNT-1656
দেশের বিভিন্ন বিশ্ববিদ্যালয়ে ছাত্রদের নানা দাবি নিয়ে আন্দোলন হয়েছে এবং হচ্ছে। কিন্তু অনেক ক্ষেত্রেই দেখা গেছে আন্দোলনের সংগঠক ও নেতৃত্বদের ওপর প্রশাসন, পুলিশ ও ক্ষমতাসীন ছাত্র সংগঠনগুলোর ক্যাডারদের নিপীড়ন নেমে এসেছে। বুয়েটে সনি হত্যার মূল আসামি এখনো ধরা না পড়লেও সে সময় হত্যাকারীদের বিচার চাওয়ার আন্দোলনে নেতৃত্ব দেয়ার অপরাধে বহিষ্কৃত হতে হয়েছিল অনেককে। এমন কিছু ঘটনা ও ভুক্তভোগীদের অবস্থা নিয়ে তৈরি করা হয়েছে এ প্রতিবেদন।
 
বুয়েট
২০০২ সালের ৮ জুন ছাত্রদলের টেন্ডারবাজির শিকার হয়ে গুলিতে নিহত হন বুয়েটের ছাত্রী সাবেকুন নাহার সনি। এ হত্যাকাণ্ডের পর দোষীদের শাস্তির দাবিতে আন্দোলন গড়ে ওঠে বুয়েটে। সাধারণ শিক্ষার্থীরা হল ঘেরাও করে অন্যতম দুই অভিযুক্ত শরিফ এবং সায়হামকে পুলিশের হাতে তুলে দেয়। পুলিশ অবশ্য পরে তাদের ছেড়ে দেয়। টেন্ডারবাজিতে মুখোমুখি অবস্থানে ছিল বুয়েট ছাত্রদল সভাপতি মোকাম্মেল হায়াত মুকি এবং ঢাবির এসএম হলের ছাত্রদল কেন্দ্রীয় নেতা টগরের গ্রুপ। এই সংঘর্ষের আগে থেকেই বিভিন্ন ছাত্র সংগঠন টেন্ডারবাজি, ছিনতাই ইত্যাদি বিষয় প্রশাসনের নজরে আনলেও কোনো ফল হয়নি। এ সময় ক্যাম্পাস বন্ধ করে দেয় কর্তৃপক্ষ। এরপরও প্রেসক্লাব, শহীদ মিনারে আন্দোলন অব্যাহত রাখেন বুয়েটের শিক্ষার্থীরা। এ সময় বিশ্ববিদ্যালয় প্রশাসন সনি হত্যাকাণ্ডের পূর্ববর্তী এবং পরবর্তী পরিস্থিতি তদন্তের জন্য কমিটি গঠন করে। সনি হত্যাকাণ্ডে দায়ীদের বহিষ্কারের পাশাপাশি কর্তৃপক্ষ আন্দোলনের নেতৃত্বদানকারীদেরও বহিষ্কার করে। দেড় মাস পর বিশ্ববিদ্যালয় খোলার দিনই এ বহিষ্কারাদেশ প্রকাশ করা হয়। আন্দোলনে নেতৃত্ব দেয়ায় এক বছরের জন্য বিশ্ববিদ্যালয় থেকে এবং আজীবন হল থেকে বহিষ্কৃত হন সমাজতান্ত্রিক ছাত্রফ্রন্টের বুয়েট শাখার সহসভাপতি সুব্রত সরকার। এছাড়া ছাত্রফ্রন্ট সভাপতি অনুপম সৈকত শান্ত, ছাত্র ইউনিয়ন সভাপতি অনিন্দ্য পণ্ডিত, সাধারণ ছাত্র বিজয় শঙ্কর তালুকদারসহ বেশ কয়েকজনকে বিভিন্ন মেয়াদের স্থগিত বহিষ্কারাদেশ দেয়া হয়। এ বহিষ্কারাদেশের বিরুদ্ধে ভুক্তভোগীরা আন্দোলন শুরু করে। কিন্তু প্রশাসনের হুমকিতে সাধারণ শিক্ষার্থীরা এই আন্দোলনে আসতে পারেনি। প্রায় দেড় মাস অল্প কয়েকজনের আন্দোলন চলার পর সাধারণ শিক্ষার্থীরা এতে শামিল হয়। পরে এক সময় অনশন শুরু করলে পুলিশ লাঠিচার্জ করে অনশনকে ছত্রভঙ্গ করে দেয়। এ ঘটনা নিয়ে আন্দোলনের অন্যতম নেতৃত্ব সমাজতান্ত্রিক ছাত্রফ্রন্টের বুয়েট শাখার তৎকালীন সহসভাপতি সুব্রত সরকার বলেন, ‘সনি  হত্যার প্রতিবাদ জানানো ছিল আমাদের নৈতিক আন্দোলন। মর্মান্তিক এই ঘটনার প্রতিবাদ জানাতে আমরা সেদিন রাস্তায় নেমেছিলাম। সংগঠন করার কারণে আমরা সেদিন রাস্তায় নামার শক্তি পেয়েছিলাম। তখন সাধারণ শিক্ষার্থীদের বিপুল সমর্থন  পেয়েছি। সেই প্রতিবাদ ছিল আমার জীবনের এক মূল্যবান ঘটনা। এক বছর হয়তো আমার শিক্ষাজীবন থেকে চলে গেছে। কিন্তু সেদিনের সেই নৈতিক আন্দোলন ও তার পরিপ্রেক্ষিতে শিক্ষার্থীদের যে ভালবাসা পেয়েছিলাম তা আজীবন আমার মূল্যবান সম্পদ হয়ে থাকবে।’
 
ঢাকা বিশ্ববিদ্যালয়
২০০৭ সালে ২০-২৩ আগস্ট সেনাসমর্থিত তত্ত¡াবধায়ক সরকারের আমলে ঢাকা বিশ্ববিদ্যালয় থেকে শুরু হয় ছাত্র বি ক্ষোভ, যা সারাদেশে ছড়িয়ে যায়। ছাত্র-শি ক্ষকদের ওপর নেমে আসে সেনা ও পুলিশি নির্যাতন। ছাত্র-শিক্ষক ও জনতার বিরুদ্ধে দায়ের করা হয় ৫৪ মামলা। সরকার সাধারণ ক্ষমা ঘোষণা করলেও কিছু মামলা অব্যাহত থাকে। রাজশাহী বিশ্ববিদ্যালয়ের ১০ জন ও ঢাকা বিশ্ববিদ্যালয়ের ৭-৮ জন বিভিন্ন মামলায় সাজা পান। রাষ্ট্রপতি সাজাপ্রাপ্ত ছাত্রদের ক্ষমা করলেও তাদের এখনও নির্দোষ ঘোষণা করা হয়নি। জানা গেছে, বর্তমানে ছাত্রদের বির“দ্ধে দায়ের করা সব মামলা প্রত্যাহার করা হয়েছে। ২০০৭ সালের ১৬ সেপ্টেম্বর গাড়ি  পোড়ানো মামলা ও জরুরি আইন ভঙ্গের দায়ে গ্রেফতার করা হয় ছাত্র ইউনিয়নের ঢাকা বিশ্ববিদ্যালয় শাখার তৎকালীন সভাপতি ও পরবর্তীতে কেন্দ্রীয় সভাপতি মানবেন্দ্র দেবকে। ২০০৮-এর ২৩ জানুয়ারি মুক্তি পান তিনি। তিনি বলেন, এ দেশে গণতন্ত্র যখনই কোনো সঙ্কটে পড়েছে তখনই ছাত্ররা
রাস্তায় আন্দোলনে নেমেছে। তখন তাদের বিরুদ্ধে মামলা-হামলা হয়েছে। কিন্তু তাতে ছাত্রদের দমানো যায়নি বরং আন্দোলন বেগবান হয়েছে। তারপরও রাষ্ট্রযন্ত্র তাদের সেই জংধরা অস্ত্রটি এখনো ব্যবহার করছে। ইতিহাস থেকে তারা শিক্ষা নেয়নি। প্রত্যাশা থাকবে রাষ্ট্র ছাত্রদের গণতান্ত্রিক অধিকারগুলো নিশ্চিত করবে।
 
জগন্নাথ বিশ্ববিদ্যালয়
দখল করা হল উদ্ধার, সরকারি অনুদান অব্যাহত রাখতে ২৭/৪ ধারা বাতিল ইত্যাদি নানা ইস্যুতে গত কয়েক বছর আন্দোলন করতে হয়েছে জগন্নাথ বিশ্ববিদ্যালয়ের ছাত্রদের। ২০১০ সালের মে মাসে ৪শ ১৫ টাকা বর্ধিত ফি বাতিলের আন্দোলনে হামলা চালায় ছাত্রলীগ এবং অনেক সাধারণ ছাত্র ওই হামলায় আহত হন। অতি সম্প্রতি ৫ হাজার টাকা উন্নয়ন ফি বাতিলের জন্য আন্দোলন হয় সেখানে। এর ফলে গত ১২ জানুয়ারি বিশৃক্সখলা সৃষ্টি, ভর্তি কার্যক্রমে বাধা দেয়া, শিক্ষার্থীদের ক্লাস বাদ দিয়ে আন্দোলনে নামানো ইত্যাদি অভিযোগে আন্দোলনের ৮ সংগঠকের বির“দ্ধে  শোকজ করেছেন বিশ্ববিদ্যালয় প্রশাসন। এর মধ্যে আছেন সমাজতান্ত্রিক ছাত্রফ্রন্ট ও ছাত্র ইউনিয়নের বিশ্ববিদ্যালয় শাখার সভাপতি। আন্দোলনের মুখে ১৫ জানুয়ারি প্রশাসন উন্নয়ন ফি ২ হাজার টাকা কমিয়ে ও শোকজ প্রত্যাহারের ঘোষণা দেয়। এ প্রসঙ্গে শোকজ পাওয়া আন্দোলনের অন্যতম নেতা, সমাজতান্ত্রিক ছাত্রফ্রন্টের বিশ্ববিদ্যালয় শাখার সাধারণ সম্পাদক মাসুদ রানা বলেন, বিভিন্ন বিশ্ববিদ্যালয়ে ছাত্রদের দাবি নিয়ে আন্দোলন করায় অনেককে বহিষ্কার বা শোকজ করা হয়েছে। কিন্তু ছাত্রদের দুর্বার আন্দোলনে  সেসব প্রতিহত হয়েছে।
 
জাহাঙ্গীরনগর বিশ্ববিদ্যালয়
জাহাঙ্গীরনগর বিশ্ববিদ্যালয়ে শিক্ষার্থীদের বিভিন্ন দাবি নিয়ে আন্দোলনের কারণে বহিষ্কার না হয়েও বিশ্ববিদ্যালয় থেকে বিদায় নিতে হয়েছে অনেককে। ২০০৪ সালে তানভীর নামের এক শিক্ষকের বিরুদ্ধে যৌন নিপীড়নের অভিযোগ উঠলে এর বিরুদ্ধে আন্দোলন শুরু হয়। এর পরিণতিতে বিবিএর দুজন শিক্ষার্থী তাদের পরীক্ষায় ক্রমাগত ফেল করতে থাকেন। শেষ পরিণতি ড্রপ আউট হন। এদের মধ্যে একজন পরবর্তী সময়ে এআইইউবি থেকে ভালো ফল করে শিক্ষাজীবন সম্পন্ন করেছেন। এ দুজন শিক্ষার্থী আন্দোলনের আগের পরীক্ষাগুলোতে পাস করেছিলেন।
অন্য একটি ঘটনায়, ডাইনিং ফি বৃদ্ধিবিরোধী যৌন নিপীড়নবিরোধী আন্দোলনসহ বিভিন্ন আন্দোলনে অংশ নিয়ে শিক্ষকদের কাছে চিহ্নিত হন একজন শিক্ষার্থী। তৃতীয় বর্ষ থেকে শুরু হয় তার পরীক্ষায় ফেল করা। যদিও প্রথম ও দ্বিতীয় বর্ষে তিনি নিয়মিতভাবেই পাস করেছিলেন। চতুর্থ বর্ষের ফাইনাল পরীক্ষায় চারটি পরীক্ষা দেয়ার পর তার তৃতীয় বর্ষের মেকআপ পরীক্ষার ফল প্রকাশিত হয়। ফলে তিনি ফেল করেন। এরপর তাকে আর ফাইনাল পরীক্ষা দিতে দেয়া হয়নি।
 
চট্টগ্রাম বিশ্ববিদ্যালয়
২০০৯ সালের ১ জুন চট্টগ্রাম বিশ্ববিদ্যালয়ে ছাত্রলীগ কর্মী কর্তৃক একজন ছাত্রী নিপীড়নের প্রতিবাদে আন্দোলনে নামে সাধারণ ছাত্রছাত্রীরা। লাঞ্ছনাকারী রাজুর শাস্তির দাবিতে হাজারো শিক্ষার্থী আন্দোলনে নামলে প্রশাসন রাজুর ছাত্রত্ব বাতিলসহ তাকে আজীবন বহিষ্কার করে। এই বহিষ্কারাদেশ ঘোষণার সময় বিপুলসংখ্যক ছাত্রের সামনে দাঁড়িয়ে বক্তব্য রাখছিলেন উপাচার্য, প্রক্টরসহ অন্য শিক্ষার্থীরা। এ সময় রাজুর কয়েক সহযোগী আন্দোলন বানচাল করার উদ্দেশ্যে পেছন থেকে জুতো নিক্ষেপ করে এবং ধাক্কাধাক্কি শুরু করে। এ সময় শিক্ষকদের কাছে দাঁড়িয়ে বক্তব্য শুনছিলেন জাহিদুর রহমান রোকন। জাহেদুর রহমান রোকন প্রগতির পরিব্রাজক দল নামক একটি সংগঠনের নেতৃত্ব দেন। কবি এবং সংস্কৃতি কর্মী হিসেবেও তিনি পরিচিত। পেছন থেকে ধাক্কা খেয়ে তিনি সামনের দিকে হুমড়ি খেয়ে পড়েন। দুজন শিক্ষক এ ঘটনাকে তাদের ওপর আক্রমণ হিসাবে গণ্য করেন। রোকন তৎক্ষণাৎ ঘটনাটি শিক্ষকদের বুঝিয়ে বলেন এবং দুঃখ প্রকাশ করেন। অনেক প্রত্যক্ষদর্শী শিক্ষার্থীও বিষয়টি শিক্ষকদের বোঝানোর চেষ্টা করেন। শিক্ষক সমিতি রোকনের শাস্তির জন্য ২৪ ঘণ্টা সময় বেঁধে দিলে রোকন উপাচার্য, প্রক্টর এবং শিক্ষক সমিতির কাছে লিখিতভাবে ঘটনাটি তুলে ধরেন। ৩ জুন বিশ্ববিদ্যালয় শৃক্সখলা রক্ষা কমিটি আত্মপক্ষ সমর্থনের সুযোগ না দিয়েই জাহিদুর রহমান  রোকনকে ১ বছরের জন্য বহিষ্কার করে।
রোকনের বিরুদ্ধে অভিযোগ ও শাস্তির সিদ্ধান্ত পুনর্বিবেচনার দাবি জানিয়ে বিবৃতি দেন চট্টগ্রামের বেশ কজন বিশিষ্ট নাগরিক। এদের মধ্যে আছেন বিপ্লবী বিনোদবিহারী চৌধুরী, বেগম মুশতারী শফী, অধ্যাপক কামাল নজরুল ইসলাম প্রমুখ। এ প্রসঙ্গে জাহিদুর রহমান রোকন সাপ্তাহিক ২০০০-কে জানান, ন্যায্য দাবিতেই সে দিন আমি আন্দোলনে নেমেছিলাম। অভিযোগকারী শিক্ষক অনেকের সামনেই বলেছেন, তোমাদের এত বড় সাহস যে তোমরা ছাত্রলীগের কর্মীকে বহিষ্কারের জন্য আন্দোলন কর। বহিষ্কারাদেশ শেষে আবার শিক্ষাজীবন শুরু করার পরও বহিষ্কার হওয়ার ঘটনা নিয়ে আমাকে কথা শুনতে হয়েছে। আর ভাইভা পরীক্ষাগুলো ছিল আমার জন্য টর্চার সেল। বিষয়ভিত্তিক প্রশ্ন না করে আমার বহিষ্কারাদেশ নিয়েই তারা আক্রমণ করেন। আমার বিরুদ্ধে শিক্ষক লাঞ্ছনার প্রমাণ প্রশাসন দেখাতে পারেনি। এমনই দুর্ভাগ্য যে, শিক্ষক সমিতিকে পর্যন্ত ক্রীড়নক হতে হচ্ছে বিকৃত রাজনীতির।
২০১০ সালের জুলাই থেকে সেপ্টেম্বর জুড়ে চলে বর্ধিত বেতন-ফি বিরোধী আন্দোলন। এ সময় আন্দোলনকারী ছাত্রদের বির“দ্ধে চবি কর্তৃপক্ষ ও পুলিশ পাঁচটি মামলা দায়ের করে। নাম উল্লেখ করে ১শ ৯০ জন ও অজ্ঞাতনামা ২ হাজার ৩শ ৫০ শিক্ষার্থীর বিরুদ্ধে মামলা হয়। ২ আগস্ট ক্যাম্পাস থেকে গ্রেফতার করা হয় ৩শ ছাত্রকে। তাদের ওই দিনের দুটি মামলা ছাড়াও আগের অজ্ঞাতনামা তালিকায় অন্তর্ভুক্ত করা হয়। মামলার পরিপ্রেক্ষিতে অনেককে প্রায় ১৫-২০ হাজার টাকা খরচ করে জামিন নিতে হয়েছে। আন্দোলনের প্রথম দিনে শিক্ষক লাঞ্ছনার অভিযোগে ২ বছরের জন্য বহিষ্কার করা হয় সমাজতান্ত্রিক ছাত্রফ্রন্টের বিশ্ববিদ্যালয় শাখার সহসম্পাদক সুজন কান্তি দে’কে। ২০১১ সালের মাঝামাঝি ছাত্রদের বিরুদ্ধে দায়ের করা মামলাগুলো প্রত্যাহারের প্রক্রিয়া শুরু হয়। ৪ জুলাই অভিযোগের সত্যতা না পাওয়ায় ১২ জনের বিরুদ্ধে দায়ের করা একটি মামলা প্রত্যাহার করা হয়। জানা গেছে অন্য মামলাগুলোও প্রত্যাহারের প্রক্রিয়ায় আছে।
ছাত্র অধিকার আন্দোলন সমš^য় পর্ষদের সমš^য়ক এবং বর্ধিত ফি বিরোধী আন্দোলনের পরিপ্রেক্ষিতে মামলার শিকার নূসরাত জাহান বলেন, আমরা শিক্ষার্থী হিসেবে নিজেদের অস্তিত্ব টিকিয়ে রাখতে আজ আন্দোলন করছি। প্রতিটি শিক্ষা প্রতিষ্ঠানে আজ ছাত্ররা বেতন কমানো, সন্ত্রাসীদের নিপীড়ন, নারী নিপীড়নের বির“দ্ধে আন্দোলন করছে। আন্দোলন দমনে কর্তৃপক্ষ আর সরকারি প্রশাসন একসঙ্গে কাজ করছে। এ দমনকে নির্বিঘ করতে আইনি ভিত্তি দিচ্ছে বিশ্ববিদ্যালয়গুলোর প্রশাসন। চট্টগ্রাম বিশ্ববিদ্যালয়, জাহাঙ্গীরনগর বিশ্ববিদ্যালয়ে ছাত্রছাত্রীদের অবশ্য পালনীয় আচরণবিধি প্রণয়ন করা হয়েছে। শিক্ষার্থীদের বাক স্বাধীনতা কেড়ে নেয়ার আয়োজন করেছে কর্তৃপক্ষ। ভয়ভীতি, শোকজ, মামলা, বহিষ্কারাদেশ ইত্যাদির মাধ্যমে আন্দোলন দমন করে প্রশাসন। মিথ্যা শিক্ষক লাঞ্ছনার অভিযোগ তোলা আন্দোলন দমনে কর্তৃপক্ষের আর একটি উপায়। ক্যাম্পাস পুলিশ গঠনের পরিকল্পনাসহ স্বৈরাচারী কায়দায় প্রতিবাদ দমন করার আয়োজন করছে কর্তৃপক্ষ। ছাত্রসমাজের যৌথ প্রচেষ্টার প্রতিরোধই পারে এসব অন্যায় নীতি বাতিল করতে।
 
মওলানা ভাসানী বিজ্ঞান ও প্রযুক্তি বিশ্ববিদ্যালয়
এ বিশ্ববিদ্যালয়ের ফুড টেকনোলজি অ্যান্ড নিউট্রিশনাল সায়েন্স বিভাগের ছাত্ররা দীর্ঘদিন ধরে আন্দোলন করছিলেন তাদের ডিগ্রি পরিবর্তনের দাবিতে। জানা গেছে, বাংলাদেশের কৃষি বিশ্ববিদ্যালয়ে একই বিভাগ ২০০৭ সালে পরিবর্তিত হয়ে অনার্স থেকে ইঞ্জিনিয়ারিং হয়েছে। শাহজালাল বিজ্ঞান ও প্রযুক্তি বিশ্ববিদ্যালয়ে দুদফায় এ ধরনের বিষয় অনার্স থেকে ইঞ্জিনিয়ারিং হয়েছে। জানা যায়, বাংলাদেশ কৃষি বিশ্ববিদ্যালয় থেকে ফুড ইঞ্জিনিয়ারিং বিষয়টির যাত্রা শুরু হয়। এরপর হাজী দানেশ, শাহজালাল ও ভাসানী বিশ্ববিদ্যালয়ে এ বিষয়টি চালু হয়। কিন্তু মওলানা ভাসানী বিজ্ঞান ও প্রযুক্তি বিশ্ববিদ্যালয়ে এটাকে ইঞ্জিনিয়ারিংয়ে পরিবর্তন করা হয়নি। এর ফলে গড়ে ওঠে আন্দোলন। তিন দফা ১২ থেকে ১৩ জন ছাত্রকে আন্দোলনে নেতৃত্ব দেওয়ার অভিযোগে বহিষ্কার করা হয়। এছাড়া বিভিন্ন ঘটনায় দ্রুত বিচার আইনে বিশ্ববিদ্যালয় কর্তৃপক্ষ অনেক ছাত্রের নামে মামলা দেয়। ২০১০ সালের ২১ সেপ্টেম্বর আন্দোলনকারীরা  প্রশাসনিক ভবন অবরোধ করলে পুলিশ ছাত্রছাত্রী নির্বিশেষে লাঠিপেটা করে এবং ১১ জনকে আটক করে। ভাঙচুরের কোনো ঘটনা না ঘটলেও বিশ্ববিদ্যালয় প্রশাসন নামে-বেনামে প্রায় ১শ ৮০ শিক্ষার্থীর বিরুদ্ধে ২০ লাখ টাকার সম্পদ ভাঙচুরের মামলা করে। পরে প্রশাসনের সঙ্গে আলোচনা চলা অবস্থায় শিক্ষক লাঞ্ছনা ও নৈশপ্রহরীর টাকা চুরির অপরাধে ২২ ছাত্রের নামে মামলা দেয়া হয়।  আন্দোলনের এক পর্যায়ে আন্দোলনকারীদের সঙ্গে শিক্ষামন্ত্রীর বৈঠক হয়। শিক্ষামন্ত্রী বহিষ্কারাদেশ ও মামলা তুলে নেয়ার নির্দেশ দেন। এরপর দীর্ঘ প্রায় দেড় বছর পর ক্লাসে ফেরেন শিক্ষার্থীরা। এর কয়েক দিন পরই দেখা দেয় আরেক সঙ্কট। এর পাশে ক্রেডিট ফি ২শ টাকা থেকে কমিয়ে ১শ ৫ টাকা করা হলেও দেড় বছর পর ক্লাসে ফেরা ফুড টেকনোলজির ছাত্রদের জন্য তা কার্যকর করা হয় না। এ সময় উত্তেজিত জুনিয়র ছাত্রদের সঙ্গে শিক্ষকদের বাকবিতণ্ডা হয় এবং ভাঙচুর চালায় ছাত্ররা। পরে বিশ্ববিদ্যালয় প্রশাসন ৩ ছাত্রকে আজীবন বহিষ্কার, ৫ জনকে বিভিন্ন মেয়াদে বহিষ্কার ও ২৫ হাজার টাকা জরিমানা এবং ৯ জনকে ২৫ হাজার টাকা জরিমানা করে। বহিষ্কার হওয়া ৮ শিক্ষার্থী হাইকোর্টে রিট করে তাদের শিক্ষাজীবন অব্যাহত রেখেছেন। জানা যায়, এ বহিষ্কারাদেশ দেয়া হয়েছে প্রধানত আন্দোলনের নেতৃত্বদের।





WORDCOUNT-1206
এইডস ঝুঁকিতে বেনাপোল
মামুন রহমান
 
ভারতীয় ট্রাকচালকদের কারণে এইডস ঝুঁকিতে বন্দর শহর বেনাপোল। ভারতীয় ট্রাকচালক ও হেলপাররা বেনাপোলে অবস্থানের সময় ভাসমান পতিতাদের সঙ্গে মেলামেশা করে থাকে। ভারতে এইডস ও এইচআইভি রোগীদের সিংহভাগই  ট্রাক ড্রাইভার ও হেলপার। অথচ তারা বেনাপোলে পতিতাদের সঙ্গে যৌনমিলনে কনডম ব্যবহার করে না। এ কারণে বেনাপোল থেকে এইডস ছড়ানোর ঝুঁকি বাড়ছে।  ভারত থেকে আমদানি করা পণ্যের ৭৫ ভাগ আসে বেনাপোল দিয়ে। প্রতিদিন ভারত থেকে সাড়ে ৩শ থেকে ৪শ ট্রাক পণ্য নিয়ে বেনাপোল আসে। কোনো ক্ষেত্রে এসব ট্রাক ৭ থকে ১৫ দিন, এমনকি একমাসও থাকতে হয়। এ স্থলবন্দরে সব সময় গড়ে ৮শ থেকে এক হাজার ভারতীয় ট্রাকচালক ও হেলপার থাকে। খোঁজ নিয়ে জানা গেছে, ভারতীয় ট্রাকচালক ও হেলপারসহ ট্রাকের সঙ্গে আসা লোকজন ভাসমান পতিতাদের সঙ্গে যৌনমিলনে লিপ্ত হয়। রাতে বন্দর এলাকায় গেলেই এ পতিতাদের চোখে পড়ে। এরা আবার বেনাপোলের বিভিন্ন আবাসিক হোটেল ছাড়াও বিভিন্ন স্থানে ভাড়ায় যায়। এইডস ও এইচআইভি রোধে তৎপর বেসরকারি সংস্থা মধুমিতা সুরক্ষার প্রোগ্রাম অফিসার শারমিন আক্তার জানান, ভারতে ২৫ লাখ এইচআইভি পজিটিভ রোগী রয়েছে, যার বেশিরভাগই ট্রাকচালক। এজন্যই বেনাপোল বন্দর এইডস ছড়ানোর জন্য খুবই ঝুঁকিপূর্ণ। একজন এনজিও কর্মী জানান, তারা মাসে ৮০ থেকে ৯০ জন ভাসমান পতিতাকে স্বাস্থ্য পরীক্ষা করে থাকেন। এ পর্যন্ত তারা দুজন এইডস রোগীও পেয়েছেন। তবে তাদের কোনো তথ্য তিনি প্রকাশ করেননি।
 
ডুমুর গোলামীতে ঘোড়দৌড়
মনিরুজ্জামান খান
সিরাজগঞ্জের ডুমুর গোলামীতে ৯ থেকে ১২ ডিসেম্বর অনুষ্ঠিত হলো চার দিনব্যাপী ঘোড়দৌড় প্রতিযোগিতা। এবারো এ প্রতিযোগিতাকে কেন্দ্র করে ডুমুর গোলামীর উৎসব ছিল অনেকটা ঈদের মতো। মেয়ে-জামাই, নাতি-নাতনি, আত্মীয়স্বজন নিয়ে মেতে উঠেছিল পুরো গ্রাম। গ্রামীণ মেলা বসেছিল ডুমুর গোলামীর স্কুল মাঠে। ঝুড়ি, বুন্দি, চিনি ময়দার বাঘ, ভালুক, হাতি সবই ছিল তাতে।
মেলার পাশে বিস্তীর্ণ শস্যহীন মাঠই ঘোড়দৌড়ের মাঠ। চারদিনের এই  প্রতিযোগিতায় প্রায় লাখ খানেক দর্শক উপস্থিত হয়েছিল। প্রতিযোগিতায় অংশ নিতে ঘোড়া এসেছিল সিলেট, জামালপুর, শেরপুর, টাঙ্গাইল, ধুনট, চাটমোহর, মহিষলুটি, ধুবিল ও পাঙ্গাসী থেকে। তিন গ্র“পে প্রতিযোগিতায় অংশ নেয় ৫৫টি ঘোড়া। এর মধ্যে দ¶িণা তুফান, মায়ের দোয়া, লালন শাহ পুরস্কৃত হয়েছে। ডুমুর গোলামীর এই ঘোড়দৌড় প্রতিযোগিতা চলছে প্রায় ৪০ বছর ধরে। এর উদ্যোক্তা ছবের আলী সেখের বয়স প্রায় সত্তর বছর। শ্বাসনালীতে টিউমার হয়েছিল। টিউমার অপারেশনের পর তিনি আর কথা বলতে পারেন না। তার পরেও থেমে নেই ছবের আলী। এই অবস্থায়ই গ্রামের মানুষকে সঙ্গে নিয়ে প্রতিযোগিতা আয়োজন করেছেন। প্রতিযোগিতায় আসা সব ঘোড়া, সওয়ার, ঘোড়ার মালিক সবার থাকা খাওয়ার ব্যবস্থা করা হয়েছিল তার বাড়িতেই। ছবের আলী শেখ ছিলেন এক সময়ের দুর্দান্ত ঘোড় সওয়ার। নিজের মেয়েকেও শিখিয়েছিলেন ঘোড়া চালনা। ঘোড়দৌড়ের মাঠে এক সময় সেলিনা আকতার ছিল অন্যতম আকর্ষণ। মেয়ে হিসেবে নয়, সওয়ার হিসেবে। ছিনিয়ে নিয়েছিল অনেক পুরস্কার।
 
পটুয়াখালীতে নৌকা তৈরির ধুম
শংকর লাল দাশ
শীতের শুরুতেই পটুয়াখালী জেলায় নৌকা তৈরির ধুম পড়েছে। কাঠমিস্ত্রিরা এখন মহাব্যস্ত। মাঘের হাড় কাঁপানো শীত শেষ হতেই উপকূলে শুরু হবে চিংড়ি পোনা শিকারের মওসুম। প্রয়োজন হবে কয়েক হাজার নৌকার। তাই কাঠমিস্ত্রিরা আগাম নেমে পড়েছেন নৌকা তৈরিতে। এরই মধ্যে পোনা শিকারিরা নৌকা কেনাকাটাও শুরু করে দিয়েছেন। উপক‚লের যে কোনো বড় হাট-বাজারে গেলেই এখন চোখে পড়বে নৌকার কারিগরদের ব্যস্ততার দৃশ্য। দেখা যাবে বড় ট্রলার কিংবা ঠেলাগাড়িতে করে ছোট ছোট নৌকা নিয়ে যাওয়া হচ্ছে দূরের প্রত্যন্ত দ্বীপ-গাঁয়ে। কয়েকজন কাঠমিস্ত্রি জানিয়েছেন, পোনা শিকারের জন্য যেসব নৌকা তৈরি হচ্ছে তা খুব ছোট আকারের এবং দামেও কম। দেড়-দু’ হাজার টাকায় মিলছে নৌকা। চার-পাঁচ মাসের জন্য এসব নৌকা তৈরি হচ্ছে। কালাইয়া বাজারের কাঠমিস্ত্রি আনোয়ার হোসেন জানান, একেকটি নৌকা তৈরিতে ৩-৪ জন কারিগরের সময় লাগে ৪-৫ ঘণ্টা। দিনে ৪-৫টি নৌকাও তৈরি করা যায়। প্রতিটি নৌকায় ৫-৬শ টাকা লাভ থাকে। চরগঙ্গার পোনা শিকারি হামেদ হাওলাদার জানান, সাগর ও নদীতে জোয়ার-ভাটার ওপর নির্ভর করে বাগদা চিংড়ির পোনা ধরতে হয়। পোনা শিকারে নেটজাল ব্যবহার করা হয়। রাত কাটানো সুবিধা বলেই নৌকার প্রয়োজন হয়। বৃহত্তর পটুয়াখালী জেলায় এ মৌসুমে কম করে হলেও ১০ হাজার নৌকার প্রয়োজন হবে।
 
ফুলছড়ি চরের স্বাবলম্বী নারী ছকিনা
আবু জাফর সাবু
গাইবান্ধা জেলার ফুলছড়ি উপজেলার কোচখালী গ্রামের ছকিনা বেগম (৩৫) এখন নিজের পায়ে দাঁড়িয়েছেন। স্বামী নুরুন্নবী মিয়া ও ৩ পুত্র সন্তান নিয়ে এক সুখের সংসার গড়েছেন তিনি। এই গ্রামের যেখানে অধিকাংশ পরিবার টেনে-টুনে সংসার চালাচ্ছে সেখানে ছকিনা বেগমের গোয়ালভরা গরু দেখে অনেকেই তার কাছ থেকে দীক্ষা নিচ্ছেন, কীভাবে অল্প দিনে এই পরিবর্তন সম্ভব।
মাত্র ৪ বছর আগে বেসরকারি উন্নয়ন সংস্থা গণউন্নয়ন কেন্দ্রের মাধ্যমে চরজীবিকায়ন প্রকল্প থেকে একটি বকনা বাছুর ক্রয়ে অর্থ সহযোগিতা পান। তিনি পাশাপাশি গরুর খাদ্য ক্রয়ে মাসিক অর্থ পেতেন। এ সময়ের মধ্যে তিনি শাক-সবজি উৎপাদন, ব্যক্তিগত স্বাস্থ্য পরিচর্যাসহ বেশ কয়েকটি প্রশি¶ণ গ্রহণ করেন। এক বছরের মধ্যে গাভীটি একটি বাছুর দেয়। ওই গাভী থেকে প্রতিদিন চার লিটার দুধ আসে। তার এখন ছয়টি গরু, যার মূল্য হবে প্রায় আড়াই লাখ টাকা। ইতোমধ্যে তিনি গ্রামে ২ বিঘা জমি কিনেছেন। ২ সন্তানকে স্কুলে ভর্তি করিয়েছেন। স্বামী দিনমজুরি করে যে টাকা আয় করেন তা দিয়েই সংসারের ব্যয় বহন করেন আর ছকিনার গর“ পালনের আয়ে জমি ও অন্যান্য জিনিস করেন। ছকিনার এই সাফল্য চরের অনেককে এখন পথ দেখাচ্ছে।
 
কাগজেই উন্নত স্বাস্থ্য কমপ্লেক্স
সঞ্জয় সরকার
সরকারি স্বাস্থ্য বিভাগের কাগজপত্রে নেত্রকোনার কেন্দুয়া উপজেলা স্বাস্থ্য কমপ্লেক্সটির ব্যাপক উন্নয়ন দেখানো হয়েছে। ৩১ শয্যার হাসপাতালকে করা হয়েছে ৫০ শয্যার। নির্মাণ করা হয়েছে তিনতলা ভবন। বাড়ানো হয়েছে চিকিৎসক, নার্স ও কর্মচারীদের পদ। কিন্তু বাস্তবচিত্র উল্টো। ৫০ শয্যা তো দূরের কথা, ৩১ শয্যার হাসপাতাল পরিচালনার উপযোগী চিকিৎসক-কর্মচারীও নেই এখানে। নেই আধুনিক চিকিৎসা সরঞ্জামও। উপরন্তু লোকবল সঙ্কট এবং দুর্নীতি ও অব্যবস্থাপনায় হাসপাতালটির সেবার মান একেবারেই নেমে এসেছে। উপজেলার প্রায় ৪ লাখ মানুষের চিকিৎসাসেবা দিতে হিমশিম খেতে হচ্ছে কর্তৃপ¶কে।
২০০৬ সালের ১ আগস্ট কেন্দুয়া উপজেলা স্বাস্থ্য কমপ্লেক্সটিকে ৩১ থেকে ৫০ শয্যায় উন্নীত করা হয়। সেই হিসাবে হাসপাতালটিতে ১৮ জন চিকিৎসক থাকার কথা। কিন্তু চিকিৎসক আছেন মাত্র দুজনÑ উপজেলা স্বাস্থ্য ও পরিবার পরিকল্পনা কর্মকর্তা এবং আবাসিক মেডিক্যাল অফিসার। মেডিসিন, সার্জারি ও গাইনি বিশেষজ্ঞ, অজ্ঞান চিকিৎসক ও মেডিক্যাল অফিসারসহ ১৫ জন চিকিৎসকের পদ শূন্য। ১৬ জন নার্সের জায়গায় আছেন মাত্র তিনজন। একইভাবে দীর্ঘদিন ধরে শূন্য আছে কর্মচারীদের বেশ কয়েকটি পদ। মাত্র দুজন সুইপার দিয়ে হাসপাতালটির পরিষ্কার-পরিচ্ছন্নতা র¶া করা সম্ভব হচ্ছে না। নোংরা ময়লা-আবর্জনায় বিষিয়ে উঠেছে পরিবেশ। ৫০ শয্যায় উন্নীত করার পর তিনতলা ভবন নির্মাণ করা হলেও সেটিতে এখনও কার্যক্রম শুর“ হয়নি। একটি জেনারেটর থাকলেও তা চালানো হয়নি কোনোদিন। একমাত্র অ্যাম্বুলেন্সটিও অচল। এক্স-রে মেশিন অকেজো। প্যাথলজি চালু আছে নামে মাত্র। ইসিজি-আল্ট্রাসনোগ্রামের মেশিন নেই। নেই পর্যাপ্ত বৈদ্যুতিক পাখা, বাতি ও বেড। অধিকাংশ কাচের জানালা ভাঙা। এ ব্যাপারে সিভিল সার্জন ডা. সাহিদ উদ্দিন আহম্মেদ ¯^পন বলেন, হাসপাতালটির দুরবস্থার কথা ঊর্ধ্বতন কর্তৃপ¶কে জানানো হয়েছে। চিকিৎসকদের পোস্টিং দিলেও তারা সেখানে যেতে চান না।
 
শীতেও তীব্র ভাঙন ভোলার ঢালচরে
ছোটন সাহা
নদী আর বঙ্গোপসাগরের তীব্র ভাঙনের মুখে পড়েছে ভোলার চরফ্যাশন উপজেলার ঢালচর বাজার। বর্ষা মওসুমে তো ভাঙন চলেই, এবার শীতেও ভাঙন চলছে। দিনের পর দিন ভাঙনের ফলে এখানকার কয়েকশ হেক্টর ফসলি জমি বিলীন হয়ে গেছে। নদী ও সমুদ্রগর্ভে হারিয়ে গেছে অনেক গুরুত্বপূর্ণ স্থাপনা। এ বাজারের এক-তৃতীয়াংশ বিলীন হয়ে গেছে। এখন ভাঙনের মুখে পড়েছে ফরেস্ট অফিস ও ঢালচরের মূল ভূখণ্ড। ঢালচরের শত শত মানুষ ঘরভিটা হারিয়ে এখন নিঃস্ব। বহু পরিবার নদীর উপক‚লে খোলা আকাশের নিচে মানবেতর দিন কাটাচ্ছে। শীত মওসুমে ভাঙনের এমন চিত্র দেখে অনেকেই ভয়ে এলাকা ছাড়ার প্রস্তুতি নিচ্ছে। সম্প্রতি সরেজমিনে স্থানীয়দের সঙ্গে আলাপ করে জানা গেছে, ৫০-৬০ বছর আগে সাগরের কোল ঘেঁষে ঢালচর জেগে ওঠে। সেখানে আস্তে আস্তে মানুষের বসতি গড়ে ওঠে। এক সময় ঢালচর বাজারটি কুকরী-মুকরী ইউনিয়নের অন্তর্ভুক্ত ছিল। পুরো ঢালচরে ২০ হাজার মানুষের বাস, যাদের প্রধান পেশা মাছ ধরা। স্থানীয়রা জানান, গত এক বছরে ঢালচরে তীব্র ভাঙন শুরু হয়েছে। এ সময় ২ শতাধিক ব্যবসা প্রতিষ্ঠান, ৪ শতাধিক ভিটাবাড়ি এবং কয়েকশ হেক্টর ফসলি জমি বিলীন হয়ে গেছে।  ঢালচর ইউনিয়ন পরিষদের চেয়ারম্যান কালাম পাটোয়ারি বলেন, চরের পূর্ব সীমানা দিয়ে বঙ্গোপসাগরের এবং দক্ষিণ পাশ দিয়ে বুড়া গৌড়াঙ্গ-মেঘনার ভাঙন চলছে। গত এক বছরে ৮ শতাধিক পরিবারসহ বহু ব্যবসা প্রতিষ্ঠান নদীগর্ভে বিলীন হয়ে গেছে। চরফ্যাশন উপজেলা চেয়ারম্যান নুরুল ইসলাম ভিপি বলেন, ভাঙন রোধে স্থানীয় সাংসদ আবদুল্লাহ আল ইসলাম জ্যাকব চেষ্টা চালিয়ে যাচ্ছেন।






WORDCOUNT-1627
২০১০ সালের ৪ এপ্রিল। ২০ কার্যদিবস পর সংসদে এলেন  বিরোধীদলীয় নেত্রী। আগে থেকেই মন্ত্রী-সংসদ সদস্যদের বেতনভাতা বৃদ্ধির বিল পাসের জন্য উত্থাপনের অপেক্ষায় ছিল। অধিবেশন শুর“র কিছু সময়ের মধ্যেই শুরু হলো তর্ক-বিতর্ক-বাকবিতণ্ডা। অবধারিতভাবে ওয়াকআউট করল বিরোধী দল। ওয়াকআউটের আগে তারা দাবি জানিয়ে গেল বিলটি প্রত্যাহারের।
এরপরের হিসাব কী? বিলটি পাস হওয়ার পর গেজেট হয়ে আসতে যতটা দেরি। সংসদের হিসাবে বলছে, পরের মাস থেকেই নতুন হারে বেতন-ভাতা তুলতে শুরু করেছেন তারা। বিরোধীদলীয় নেত্রী থেকে শুর“ করে প্রত্যেকটি সদস্য শুধু বেতনভাতা তোলার ব্যাপারে বরং অগ্রণী ভ‚মিকা পালন করেছেন। অধিবেশন কক্ষে উপস্থিত না থাকায় কেবল একটি ভাতাই তুলতে পারছে না তারাÑ দিনে এক হাজার টাকা। কমতি কেবল ওখানে। বাকি প্রতিটি ভাতার চেক মাস শেষ হওয়ার সঙ্গে সঙ্গে তুলে নিচ্ছেন বিরোধ দলের সবাই। সংসদে আসছেন না, কিন্তু সংসদ চলার সময় বাসা থেকে সংসদে আসার দৈনিক যে ৩৭৫ টাকা ভাতা সেটিও ছাড়ছেন না।
এর আগেও বিরোধী দল টানা সংসদ বর্জন করেছে। প্রতিবারই ফিরে ফিরে এসেছে। এবারো হয়তো ফিরবে। সাধারণত বছরের প্রথম অধিবেশনের মেয়াদ ৪০ দিন বা তার কাছাকাছি। কখনো অধিবেশন এর চেয়েও দীর্ঘ সময় ধরে হতে দেখা গেছে। হিসাব বলছে, এই অধিবেশনের মেয়াদ ৩৭ দিন হলেই সদস্যপদ বাঁচানোর দায়ে পড়ে বিরোধীদলীয় নেত্রী খালেদা জিয়াকে সংসদে ফিরতে হবে। বাকি সদস্যদের ক্ষেত্রে অবশ্য আরো কয়েকদিনের সুযোগ আছে। কিন্তু দলীয় নেত্রীই যেখানে চ‚ড়ান্ত কথা সেখানে অন্যদের হিসাব কষে আর লাভ কী?
এর আগেও দেখা গেছে টানা সংসদ বর্জনের মধ্যেও সদস্যপদ রক্ষায় ফিরে এসেছেন তারা। ২০১০ সালের প্রথম অধিবেশনে ধারাবাহিক বর্জনের মাঝেও একবার ফিরেছেন টানা ৬৪ দিনের অনুপস্থিতির পর। গতবছর মার্চে ফিরলেন ৭৪ দিন বর্জনের পর। এবার ইতিমধ্যে বিরোধীদলীয় নেত্রীর টানা অনুপস্থিতি ৫৩ দিন হয়ে গেছে। ফলে সংসদের দ্বাদশ অধিবেশন শুরু হলে শেষ দিকে আবার তারা সংসদে ফিরবেন এটা এক রকম নিশ্চিত।
সংশ্লিষ্টরা বলছেন, এমন ডাবল স্ট্যান্ডার্ড রোল প্লে করার মাধ্যমেই সাংসদ হিসেবে নিজেদের অস্তিত্ব কোনো রকম ধরে রেখেছেন বিরোধদলীয় সদস্যরা। অথচ সবার প্রত্যাশা ছিল সংখ্যায় নগণ্য হলেও সংসদকে প্রাণবন্ত করে রাখবেন তারা। তার বদলে কোনো রকম আলোচনা আর বিতর্ক ছাড়াই সরকারি দলকে ১৫৩টি বিল পাস করে দেয়ার সুযোগ দিয়েছেন তারা। তাতে কি বিরোধী দলের ওপর জনগণের ক্ষোভ খানিকটা হলেও বাড়েনি? বিরোধীদলীয় চিফ হুইপ জয়নুল আবদিন ফারুক বলছেন, তেমনটা হওয়ার কোনো সুযোগই নেই। বিরোধী দলকে তো সরকার পক্ষীয়রা সংসদে থাকতেই দিল না। জনগণ সেটি দেখেছে এবং তারা বিষয়গুলো বোঝেও।
অন্যদিকে সরকারদলীয় চিফ হুইপ আব্দুস শহীদ বলছেন, কেন কী কারণে বিরোধী দল টানা সংসদ বর্জন করছে তা সবাই জানে। এখানে লুকোচুরির কোনো সুযোগ নেই। তাদের সংসদ বর্জনের ব্যাখ্যার মধ্য দিয়ে ক্যান্টনমেন্টের বাড়ি রক্ষা, মামলা থেকে বাঁচার কারণগুলোই বড় করে দেখানো হয়েছে। কিন্তু সরকার দলের পক্ষ থেকে কি ততোটা উদ্যোগ নেয়া হয়েছে যাতে বিরোধীরা সংসদে ফিরে আসেন? এই প্রশ্নের উত্তরে আব্দুস শহীদ জানান, বারবার ব্যক্তিগতভাবে যোগাযোগ করাসহ নানাভাবে তারা আহবান জানিয়েছেন। তিনি বলেন, বাসায় গিয়ে আর হাত ধরে তো সংসদে আসতে বলতে পারি না। তারাও জনগণের ভোট নিয়ে সংসদে এসেছেন। তাদেরও তো কিছু দায়বদ্ধতা আছে। জনগণ দেখুক কাদেরকে ভোট দিয়েছেন আর সংসদের কী হাল তারা করেছেন।
গত তিন বছরে সংসদে বিরোধী দল কতটা মনোযোগী রয়েছে তার পুরো চিত্র ফুটে ওঠে এক বিরোধীদলীয় নেত্রীর কার্যক্রমের তথ্য নিলেই। তিন বছরে ২৫৪ কার্যদিবস সংসদ বসেছে। এর মধ্যে মাত্র ছয় কার্যদিবস সংসদে এসেছেন তিনি। শতাংশের বিবেচনায় ২ দশমিক ৩৬ ভাগ। সংসদের হিসাবই বলছে, ছয় দিনের মধ্যে চার দিন বক্তৃতা করেছেন তিনি। চার দিনে সব মিলে কথা বলেছেন ৩ ঘণ্টা ২৫ মিনিট। যেদিন তিনি কথা বলেছেন, সেদিন তিনি গড়ে ৪৫ মিনিট করে কথা বলেছেন।
অথচ বিএনপি তার নির্বাচনী ইশতেহারে টানা ৩০ কার্যদিবসের বেশি সংসদে অনুপস্থিত থাকলে সদস্যপদ থাকবে না বলে অঙ্গীকার করেছিল। কিন্তু জাতির কাছে দেয়া কথা রাখেননি তারা। অবশ্য নির্বাচনী ইশতেহারে একই প্রতিশ্র“তি দিয়েছিল ক্ষমতাসীন আওয়ামী লীগও। কিন্তু সংবিধান সংশোধনের মতো অনেক বড় পরিবর্তন করলেও ছোট এই পরিবর্তন আনার সাহস করেনি তারা। সমালোচকদের কেউ কেউ অবশ্য বলছেন, আওয়ামী লীগকে যদি ভবিষ্যতে বিরোধী দলের কাতারে বসতে হয় তাহলে তারাও যেন বিএনপির মতো সুবিধা পায় সেই সুযোগই রাখা হলো এর মাধ্যমে?
সঙ্গত কারণেই প্রশ্ন উঠবে, তাহলে কি কেবল লাল পাসপোর্টের সুবিধা এবং বেতন-ভাতা নেয়ার জন্যই তারা সদস্যপদ টিকিয়ে রাখছেন? বিরোধী দলের ওপর অবশ্য এমন বক্তব্য অনেক দিন থেকেই চাপিয়ে দিচ্ছেন ক্ষমতাসীন আওয়ামী লীগ। সংসদেও এ বিষয়ে ঢের কথা হয়েছে। কাঁদা ছোড়াছুড়ি হয়েছে।
বিরোধী দলকে যে জনগণ ভোট দিয়েছে তাদের প্রতি কি তারা যোগ্য ভ‚মিকা পালন করছে বা করেছে? এ প্রশ্নের উত্তরে বিরোধীদলীয় চিফ হুইপ জয়নুল আবদিন ফার“ক বলেন, জনগণ তো তাদেরকে ক্ষমতায় নেয়ার জন্য ভোট দিয়েছিল। কিন্তু তাদের সে প্রত্যাশা পূরণ হয়নি।
এদিকে সুজনের সভাপতি অধ্যাপক মোজাফ্ফর আহমেদ বলেন, বিরোধী দল যত ছোটই হোক না কেন, সংসদে তারা জনগণের দাবি আদায়ের জন্য সরকারের বিভিন্ন গঠনমূলক সমালোচনা করবে এমনটাই প্রত্যাশা করে সবাই। এখনো এই প্রত্যাশা পূরণের সুযোগ শেষ হয়ে যায়নি বলেই মত দেন তিনি।
সংসদ সদস্যদের সম্মানী : বর্তমানে একজন সংসদ সদস্য মাসে সম্মানী পান ১ লাখ ৫শ টাকা। এর বাইরে সংসদ চলাকালে প্রতিদিন সংসদ থেকে সংসদে আসার যাতায়াতভাতা হিসেবে পান ৩৭৫ টাকা। অধিবেশন কক্ষে একবার প্রবেশ করলেই ১ হাজার টাকা। দরিদ্রদের সহায়তার জন্য বছরে অনুদান খাতে আছে ৩ লাখ টাকা। দেশের মধ্যে বছরে ভ্রমণভাতা হিসেবে পান আরো ১ লাখ টাকা। এর বাইরে কমিটির বৈঠকের জন্য প্রাপ্য আরো আড়াই হাজার টাকা। অধিবেশন না থাকার সময়ে এলাকার যাতায়াতভাতা পান যার
যার এলাকামতো।
এর বাইরে যাদের সংসদে অফিস আছে তাদের অফিসের বাড়তি খরচ তো আছেই। যেমন গত বছরের অক্টোবর মাসে বিরোধীদলীয় নেতার অফিসের আপ্যায়ন ভাতা দেখানো হয়েছে ৯ হাজার ৭শ ৬০ টাকা। তার আগের মাসের বিল ছিল ১৫ হাজার ২শ ৮৪ টাকা। প্রত্যেক মাসে এমন বিল আছেই। অথচ গত তিন বছরে সব মিলিয়ে একদিন নিজের অফিস পর্যন্ত গিয়েছেন বিরোধীদলীয় নেত্রী।
বিভিন্ন সাধারণ সংসদ সদস্যদের জন্য গাড়ির ড্রাইভার এবং জ্বালানি খরচ ৪০ হাজার টাকা নির্ধারিত রয়েছে। এর বাইরে বিরোধীদলীয় নেত্রী অতিরিক্ত পাচ্ছেন আরো একটি গাড়ির খরচ। গত বছর আগস্ট মাসে এক্ষেত্রে বিল ছিল ৫১ হাজার ৮শ ৭৪ টাকা। আর সেপ্টেম্বর মাসে এই বিল ছিল ৩২ হাজার ৬২২ টাকা।
টানা বর্জনের এমন সংসদে যখন বিরোধীদলীয় সংসদ সদস্যদের প্রতিমাসে এত খরচ হয় তখন প্রশ্ন এসেই যায়, তাহলে তাদের প্রতিদিন সংসদে আসার জন্য কত খরচ হয়?
এর বাইরে জাতীয় সংসদের সিনিয়র স্টাফরা ধারণা দিয়েছেন, একটি সাধারণ দিবসে সংসদ চলতে মিনিটে কয়েক হাজার টাকা খরচ হয়। সেক্ষেত্রে বিরোধী দল এভাবে সংসদ বর্জন করে সরকারি দলকে একতরফাভাবে সংসদ চালানোর সুযোগ দিয়ে আরো কত টাকা অপচয়ের অংশীদার হল?
এই প্রশ্নের উত্তর এখনই নয়। পরে কখনো পাওয়া যাবে বলে জানান অধ্যাপক মোজাফ্ফর আহমেদ। তিনি বলেন, এখনো অনেক ইতিবাচক ঘটনা ঘটার সুযোগ আছে। অহেতুক নেতিবাচকভাবে সব কিছু না দেখাই ভালো।
 
নবম সংসদে খালেদা জিয়া
২৮ জানুয়ারি, ২০০৯
নবম জাতীয় সংসদের প্রথম অধিবেশনের দ্বিতীয় দিন তার নেতৃত্বে বিরোধীদলীয় সদস্যরা সংসদে আসেন। বেশ কিছুক্ষণ সংসদে থাকলেও কোনো কথা বলেননি বিরোধীদলীয় নেত্রী। আসন বণ্টনে সন্তুষ্ট না হওয়ায় সংসদ থেকে বিরোধী দল ওয়াকআউট করে। ওয়াকআউটেও নেতৃত্ব দেন বিরোধীদলীয় নেত্রী।
 
১ মার্চ, ২০০৯
বিডিআর বিদ্রোহের ঘটনায় সেনাসদস্য এবং অন্যদের নিহত হওয়ার বিষয়ে শোক প্রস্তাবের ওপর আলোচনা করতে গিয়ে প্রথম কথা বলেন বেগম জিয়া। ক্ষমতাসীন আওয়ামী লীগ সরকারের ব্যর্থতা এবং স্থানীয় সরকার দলীয়দের উস্কানিতেই সেনা হত্যাকাণ্ডের মতো ঘটনা ঘটেছে বলে নিজের বক্তব্যে দাবি করেন বিরোধীদলীয় নেত্রী।
 
৭ এপ্রিল, ২০০৯
৩৯ কার্যদিবসের প্রথম অধিবেশনের শেষ দিন রেওয়াজ অনুসারে বক্তৃতা করেন বিরোধীদলীয় নেত্রী। এদিন সব মিলে এক ঘণ্টা ১৫ মিনিট বক্তৃতা করেন তিনি।
 
১১ ফেব্র“য়ারি, ২০১০
টানা ৬৪ কার্যদিবস বর্জনের পর ১১ ফেব্রুয়ারি প্রধান বিরোধী দল বিএনপির নেতৃত্বাধীন চারদলীয় জোটের সদস্যরা অধিবেশনে যোগ দেন। সংসদে ফিরলেও এদিন কোনো কথা বলেননি খালেদা জিয়া। তবে তার দল এবং জোটের অন্যান্য শরিক সরকারের বিভিন্ন কর্মকাণ্ডের কড়া সমালোচনা করে সংসদকে প্রাণবন্ত করে তোলেন।
 
৪ এপ্রিল, ২০১০
মন্ত্রী-সাংসদদের বেতন বৃদ্ধির বিল পাস হয় এদিন। ২০ কার্যদিবস পর সংসদে ফিরে এই বিলের ওপর কথা বলেন বিরোধীদলীয় নেত্রী। পরে বিল পাসের প্রতিবাদে ওয়াকআউটও করেন বিরোধী দলীয় সদস্যরা। এই দিন খালেদা জিয়া এক ঘণ্টারও বেশি সময় কথা বলেন।
১৫ মার্চ, ২০১১
৭৪ কার্যদিবস এবং সময়ের হিসাবে ১১ মাস ১১ দিন পর বিরোধী দল সংসদে ফিরে এলে দিনের কার্যক্রমের শুরুতে প্রশ্নোত্তর এবং জনগুরুত্বসম্পন্ন বিষয়ে মনোযোগ আকর্ষণের কার্যক্রম স্থগিত করেন স্পিকার আবদুল হামিদ অ্যাডভোকেট। এর পরপরই ফ্লোর নিয়ে কথা বলতে শুরু করেন খালেদা জিয়া। প্রধানমন্ত্রী অনুপস্থিত থাকলেও এ অধিবেশন ছিল প্রাণবন্ত।
সংসদে একটানা এক ঘণ্টা ৭ মিনিট বক্তৃতা করেন খালেদা জিয়া। পরে মাগরিবের নামাজের আজান হলে স্পিকার তাকে নামাজের বিরতির পর বক্তৃতা করার অনুরোধ জানান। তবে বিরতির পর আর সংসদে ফেরেননি তিনি।
 
তত্তাবধায়ক সরকার ব্যবস্থা চালুর
আশ্বাস দিলে সংসদে যাব
জয়নুল আবদিন ফারুক, বিরোধীদলীয় চিফ হুইপ
অধিবেশন শুরু হওয়ার পর রাষ্ট্রপতির ভাষণে যদি তত্তাবধায়ক সরকার ব্যবস্থা চালুর বিষয়ে আশ্বাস থাকে, তাহলে বিরোধী দল দ্রুত সংসদে ফিরে আসবে বলে জানিয়েছেন বিরোধীদলীয় চিফ হুইপ জয়নুল আবদিন ফার“ক। তিনি বলেন, সংসদে যোগ দেয়ার ব্যাপারে এখনো কোনো সিদ্ধান্ত হয়নি। তিনি আরো বলেন, আমাদের নেত্রী খালেদা জিয়া প্রথম থেকেই সংসদে যাচ্ছেন, হয়তো উপস্থিতি কম হতো পারে। কী কারণে বিরোধী দল সংসদে যায় না তা সবার জানা। সংসদে শহীদ জিয়া, খালেদা জিয়া ও তারেক রহমানকে নিয়ে মিথ্যাচার করা হয়। সেখানে আমরা কীভাবে যাব প্রশ্ন করেন তিনি। সংসদকে কার্যকর করতেই বিরোধী দল সংসদীয় স্থায়ী কমিটিগুলোর বৈঠকে যাচ্ছে বলে দাবি করেন ফারুক। তিনি বলেন, সংসদে না বলতে পারলেও স্থায়ী কমিটিতে সরকারের দুর্নীতির বিরুদ্ধে নানা কথা বলছে বিরোধী দল। ফারুক বলেন, সরকারি দল তাদের আচরণ ভালো করলে বিএনপি অবশ্যই সংসদে যাবে।
 
প্রথম ১১ অধিবেশনের ২৫৪ কার্যদিবসে বিরোধী দলের সংসদে উপস্থিতি
বিএনপি
বেগম খালেদা জিয়া   ফেনী-১        ০৬
ব্যারিস্টার জমিরউদ্দিন সরকার      বগুড়া- ৬      ২৪
ব্যারিস্টার মওদুদ আহমদ    বগুড়া-৭       ২৪
এম কে আনোয়ার    কুমিল্লা-২      ৪৪
নজর“ল ইসলাম মঞ্জু খুলনা-২       ৩৪
মোজাহার আলী প্রধান        জয়পুরহাট-১ ৪৪
গোলাম মোস্তফা       জয়পুরহাট-২ ৩৮
এ কে এম হাফিজুর রহমান  বগুড়া-২       ৩২
আব্দুল মোমেন তালুকদার খোকা    বগুড়া-৩        ৩৩
জেডআইএম মোস্তফা আলী  বগুড়া-৪       ৩৮
হার“নুর রশিদ চাঁদপুর-৪      ৩৭
আমজাদ হোসেন      মেহেরপুর-২  ৩৭
জয়নুল আবদিন       ফেনী-৩       ৪৭
মুহাম্মদ মোশাররফ হোসেন  ফেনী-৩       ১৮
এমএ মাহবুব উদ্দিন খোকন নোয়াখালী-১ ৪২
জয়নুল আবদিন ফার“ক      নোয়াখালী-২ ৪৪
বরকত উল্লাহ বুলু     নোয়াখালী-৩ ১৮
নাজিমউদ্দিন আহমেদ        লক্ষীপুর-১     ৪১
আবুল খায়ের ভুইয়া  লক্ষীপুর-২     ৫১
শহীদ উদ্দিন চৌধুরী এ্যানী   লক্ষীপুর-৩    ৪৪
এবিএম আশরাফ উদ্দিন নিজান     লক্ষীপুর-৪     ৩৮
সালাউদ্দিন কাদের চৌধুরী    চট্টগ্রাম-২      ১৮
জাফর“ল ইসলাম চৌধুরী    চট্টগ্রাম-১৫    ৪৮
মোস্তফা কামাল পাশা চট্টগ্রাম-২      ২১
হাসিনা আহমেদ      কক্সবাজার-১ ৩৯
লুৎফুর রহমান        কক্সবাজার-৩  ৩৫
শেখ সুজাত মিয়া     হবিগঞ্জ-১     ০৭
নিলোফার চৌধুরী মনি        সংরক্ষিত-৩৭ ৩৬
মোসাম্মদ শাম্মী আক্তার       সংরক্ষিত-৩৮ ৩৫
রাশেদা বেগম হিরা   সংরক্ষিত-৩৯ ৩১
রেহানা আক্তার রানু   সংরক্ষিত-৪০  ৩৬
আশিফা আশরাফী পাপিয়া    সংরক্ষিত-৪১  ৩২
 
জামায়াতে ইসলামী
আ ন ম শামসুল ইসলাম     চট্টগ্রাম-১৪    ৪১
এএইচএম হামিদুর রহমান আযাদ  কক্সবাজার-২  ৪১
 
বাংলাদেশের জাতীয় পার্টি
আন্দালিব রহমান পার্থ        ভোলা-১       ১৫





WORDCOUNT-2200
সব মিলিয়ে ২০১২-এর ১১ জানুয়ারিও হয়তো ২০০৭ সালের পুরনো চেহারায় ফিরে যেতে
পারত। এ ধরনের অস্বাভাবিক পরিবর্তন ঘটানোর মূল ধাত্রী বলে যাদের মনে করা হয় তাদের উৎসাহিত করার চেষ্টাও হয়েছে নানাভাবে। ‘সামরিক বাহিনীর মেধাবী কর্মকর্তারা গুম খুনের শিকার হচ্ছেন’, রাজনৈতিক অঙ্গনের এ রকম বক্তব্যে ও লিফলেটে সেনাবাহিনীতে ভীতি-অসন্তোষ এবং বিক্ষোভ দেখা দেয়া অস্বাভাবিক ছিল না।
লিখেছেন ইমতিয়ার শামীম
 
একটি ক্রান্তি দিনই বলা যায় বোধকরি এবারের ১১ জানুয়ারিকে। এ দিনে আমাদের মনে হয় ২০০৭ সালের কথা, সামরিক বাহিনীশাসিত তত্তাবধায়ক সরকারের উত্থানের কথা। সামরিকতন্ত্রের পৃষ্ঠপোষকতায় একনায়কতান্ত্রিক ব্যবস্থার মধ্য দিয়েই সম্ভব রাজনৈতিক দুর্বৃত্তায়নের পথ বন্ধ করা এ রকম একটি পাকিস্তানবাদী, সামরিকতান্ত্রিক ধারণা ফিরে আসতে শুরু করে ওই ১১ জানুয়ারি থেকে। এ ধারণার পালে বাতাস জোগাতে থাকেন সুশীল নাগরিক ও বুদ্ধিজীবীরা। সেই অর্থে, ২০০৭ সালের ১১ জানুয়ারি সুশীলতন্ত্র ও সামরিকতন্ত্রের গাঁটছড়া বাঁধার দিবসও বটে।
২০১২ সালের ১১ জানুয়ারিও একইভাবে আলোচিত হয়ে উঠেছে। জনগণ দেখেছে, এদিন একদিকে গোলাম আযম গ্রেফতার হচ্ছেন, অন্যদিকে খালেদা জিয়া রাষ্ট্রপতির সঙ্গে সংলাপে যাচ্ছেন, একই সঙ্গে আবার বিএনপি বিবৃতি দিয়ে জানাচ্ছে, সরকার ‘আইএসপিআরকে দিয়ে উস্কানি দিচ্ছে (প্রথম আলো, ২৯ পৌষ ১৪১৮)।’ রাজনীতির এ রকম বড় ঘটনাগুলোর বাইরে ওইদিন দেখা গেছে, সিআইডি অভিযোগপত্র দিচ্ছে আওয়ামী লীগের কর্মী ইব্রাহিম আহমেদ খুনের মামলায় ভোলা-৩ আসনের সরকারদলীয় সাংসদ নূরুন্নবী চৌধুরী শাওনকে বাদ দিয়ে। সাক্ষী করা হয়েছে নূরুন্নবী শাওনকে (প্রথম আলো, ২৯ পৌষ ১৪১৮)। এখন জানা যাচ্ছে, এ মামলার তদন্ত কর্মকর্তা ও সিআইডির সহকারী পুলিশ সুপার খন্দকার মোঃ আবদুল হালিম বিয়ে করেছেন এমপি শাওনের আপন মামাতো বোনকে (মানবজমিন, ১ মাঘ ১৪১৮)। নারায়ণগঞ্জে এইদিন ‘যাত্রী অধিকার সংর¶ণ কমিটির নেতাকর্মীদের ওপর হামলা চালিয়ে (প্রথম আলো, ২৯ পৌষ ১৪১৮) সরকার আমাদের আবারো নিশ্চিত করেছে, গণতন্ত্র আর সরকারি গণতন্ত্র দুরকম গণতন্ত্র, সরকারি গণতন্ত্রে নাগরিক অধিকার নিয়ে আন্দোলনকারীদের ওপর নির্যাতন জায়েজ করা আছে।
অনেকেই হয়তো একমত হবেন না, তবে মনে হচ্ছে, এসব ঘটনার মধ্যে সবচেয়ে তাৎপর্যপূর্ণ ছিল আইএসপিআর-এর বিবৃতির পরিপ্রেক্ষিতে বিএনপির বিবৃতিটি। এ বিবৃতি থেকে মনে হওয়া স্বাভাবিক, বাংলাদেশের প্র্রধান বিরোধী দল বিএনপি সামরিক বাহিনীকে নিয়ে উদ্বিগ্ন এবং তারা মনে করে, প্রতিরক্ষা মন্ত্রণালয় প্রধানমন্ত্রী শেখ হাসিনার হাতে থাকায় আইএসপিআর’কে বিরোধীদলীয় নেত্রীর বক্তব্যের অপব্যাখ্যা দেয়ার কাজে ব্যবহার করা হচ্ছে। তারা মনে করছেন, বেসামরিক পর্যায়ে যেমন গুম খুন চলছে, সামরিক কর্মকর্তারাও তেমনি গুম হয়ে যাচ্ছেন (প্রথম আলো, ২৭ পৌষ ১৪১৮)। বলার অপেক্ষা রাখে না, বিএনপির এ অভিযোগ খুবই স্পর্শকাতর। সামরিক বাহিনীতে কারো বির“দ্ধে কোনো সুনির্দিষ্ট অভিযোগ এলে সে অপরাধ বিচারের জন্য বাহিনীটির নিজ¯^ আইন আছে। কিন্তু খালেদা জিয়ার এ অভিযোগ সত্য হলে, কোনো অভিযোগ বা অপরাধের ঘটনা নয়, বিচারের ঘটনা নয়, সামরিক কর্মকর্তাদের সরাসরি গায়েব করে দেয়া হচ্ছে। আরও একটি গুরুত্বপূর্ণ ব্যাপার, খালেদা জিয়া ২৬ পৌষ চট্টগ্রামের সমাবেশে এ বক্তব্য দেয়ার আগে বিএনপির কোনো নেতা অথবা অন্য কোনো রাজনৈতিক দলের পক্ষ থেকে এ ধরনের গুমের অভিযোগ করা হয়নি।
তবে বিএনপির মতো একই অভিযোগ করা হয়েছে জঙ্গি রাজনৈতিক দল হিযবুত তাহ্রীরের পক্ষ থেকে। নিষিদ্ধ করার পর থেকে এ দলটি বিভিন্ন সময় ঝটিকাগতিতে লিফলেট বিতরণ ও পোস্টার বিতরণ করে আসছে। একইভাবে গত ২৪ পৌষ (৭ জানুয়ারি) থেকে তারা তাদের ভাষায় ‘মার্কিন-ভারতের নির্দেশে সেনা অফিসারদের অব্যাহত গুম, গ্রেফতার ও অপহরণের প্রতিবাদ করার জন্য’ একটি লিফলেট বিতরণ করছে। এ লিফলেটে তারা তাদের ভাষায় ‘এই মুহূর্তে বর্তমান শাসনব্যবস্থা ও হাসিনাকে ক্ষমতা থেকে অপসারণ করার’ লক্ষ্যে ‘বাংলাদেশের মুসলিম সেনাবাহিনীর নিষ্ঠাবান সেনা অফিসারগণের’ কাছ থেকে রাজনৈতিক ভূমিকা প্রত্যাশা করেছে। এর দুদিন পর ২৬ পৌষ চট্টগ্রামে বিএনপির রোডমার্চ সমাবেশ হয়েছে এবং কাকতালীয়ভাবে সেখানে, কী আশ্চর্য, বিএনপির প্রধান নেতা খালেদা জিয়া চট্টগ্রামের জনসভায় হিযবুত তাহ্রীরের মতোই সামরিক বাহিনীতে গুম খুনের অভিযোগ তুলেছেন।
তার আগে বলে নেই, বিভিন্ন কারণে জানুয়ারির আগে থেকেই জনমনে নানা অসন্তোষ দানা বেঁধে উঠতে থাকে এবং মিডিয়াগুলোতেও এ পরিস্থিতির প্রতিফলন ঘটতে থাকে। দেশের অর্থনৈতিক অবস্থা স্থবির হয়ে পড়েছে (জনকণ্ঠ, ১১ পৌষ ১৪১৮), ঘাটতি বাজেট সঙ্কট দূর করতে ব্যাংক থেকে নেয়া সরকারি ঋণের পরিমাণ আগের যে কোনো সময়ের চেয়ে বেশি ইত্যাদি ধরনের খবর মানুষকে উদ্বিগ্ন করে তোলে। এর সঙ্গে যুক্ত হয় বিভিন্ন মন্ত্রীর, বিশেষ করে অর্থ, বাণিজ্য ও যোগাযোগ মন্ত্রণালয়ের অনিয়ম-দুর্নীতি-ব্যর্থতা। গুম খুনের ঘটনা মানুষকে ক্ষুব্ধ করে, উদ্বিগ্ন করে। শেয়ারবাজার পরিস্থিতি মানুষকে টালমাটাল করে। রাজনৈতিক অঙ্গনেও ছিল এখনকার মতোই ক্ষোভ-বিক্ষোভ। বিএনপি এ সময় যুদ্ধাপরাধীদের বিচারের প্রশ্নে সরাসরি জামায়াতে ইসলামীর পক্ষে অবস্থান নেয় এবং সুশীলদের একটি অংশকেও দেখা যায় যুদ্ধাপরাধীদের বিচার নিয়ে নেতিবাচক অবস্থান নিতে। ক্ষুব্ধ জনগণ বিএনপির পক্ষে থাকুক বা না থাকুক বিএনপির পক্ষ থেকে রোডমার্চের মধ্য দিয়ে একটি রাজনৈতিক বলয় সংঘবদ্ধ করে তোলার প্রয়াস সক্রিয় ছিল বা এখনো আছে। ক্ষমতার অস্বাভাবিক পটপরিবর্তন ঘটলে এ ধরনের রাজনৈতিক বলয় থেকে স্বস্তি প্রকাশ করাও অস্বাভাবিক ছিল না।
সব মিলিয়ে ২০১২-এর ১১ জানুয়ারিও হয়তো ২০০৭ সালের পুরনো চেহারায় ফিরে যেতে পারত। এ ধরনের অস্বাভাবিক পরিবর্তন ঘটানোর মূল ধাত্রী বলে যাদের মনে করা হয় তাদের উৎসাহিত করার চেষ্টাও হয়েছে নানাভাবে। ‘সামরিক বাহিনীর মেধাবী কর্মকর্তারা গুম খুনের শিকার হচ্ছেন’, রাজনৈতিক অঙ্গনের এ রকম বক্তব্যে ও লিফলেটে সেনাবাহিনীতে ভীতি-অসন্তোষ এবং বিক্ষোভ দেখা দেয়া অস্বাভাবিক ছিল না। নিষিদ্ধ ঘোষিত হিযবুত তাহ্রীরের পক্ষ থেকে তো সেনাবাহিনীর প্রতি সরাসরি বর্তমান সরকারকে অপসারণের আহবানই রাখা হয়েছিল। সব মিলিয়ে সাধারণ মানুষের মধ্যে দেখা দিয়েছিল অজানা আশঙ্কা।
বিএনপির পক্ষ থেকে অবশ্য এখন বলা হচ্ছে, সংবাদমাধ্যম এবং বিভিন্ন সামাজিক  নেটওয়ার্ক থেকে গুম খুনের বিষয়টি জানা গেছে। কিন্তু বিএনপির নীতিনির্ধারকরা নিশ্চয়ই জানেন, বিষয়টি যথেষ্ট স্পর্শকাতর, সময়টিও স্পর্শকাতর এবং তাই বেশ দায়িত্ব নিয়েই এ প্রসঙ্গে তাদের বক্তব্য দিতে হবে। উপমহাদেশের আরেক রাষ্ট্র পাকিস্তানে এই মুহূর্তে সরকার ও সামরিক বাহিনীর মধ্যে বিরোধ তুঙ্গে উঠেছে। অন্যদিকে বাংলাদেশের ক্ষেত্রে দূরত্ব দেখা দিয়েছে বিরোধী দল ও সামরিক বাহিনীর মধ্যে যার প্রকাশ ঘটতে শুরু করেছে গত কয়েক বছর ধরে সেনাকুঞ্জে সশস্ত্র বাহিনী দিবসে বিরোধীদলীয় নেত্রীর অনুপস্থিত থাকার মধ্য দিয়ে। বিএনপি যেমনটি বলছে সত্যিই কি সরকার সেনাবাহিনী কিংবা আইএসপিআর-এর সঙ্গে বিরোধী দলের দ্ব›দ্ব তৈরি করতে চাইছে? নাকি বিএনপির পক্ষ থেকে সরকার ও সেনাবাহিনীর মধ্যে দূরত্ব প্রত্যাশা করা হচ্ছে? আমরা জানি না, এই প্রশ্নের কোনটি সত্য। তবে আমরা এটুকু বুঝি এ দুটি প্রশ্ন সত্য হোক বা না হোক, এ ধরনের প্রশ্ন দেখা দেয়াই গণতন্ত্রের জন্য মারাত্মক হুমকিস্বরূপ এবং তাতে পাকিস্তানের মতো একটি পরিস্থিতিই হয়তো বাংলাদেশে দেখা দেবে।
তবে ইতিবাচক ঘটনা হলো বিএনপি রাষ্ট্রপতির সঙ্গে সংলাপে অংশ নিয়েছে এবং রাষ্ট্রপতি জিল্লুর রহমানের কাছ থেকে আমরা শুনতে পেয়েছি, ‘আমি আশা করি, আপনাদের মতামত নতুন নির্বাচন কমিশন গঠনে গুর“ত্বপূর্ণ ভূমিকা রাখবে (প্রথম আলো, ২৯ পৌষ ১৪১৮)।’ আমরা রাষ্ট্রপতির কথার ওপর আস্থা রাখতে চাই; যদিও বর্তমান রাজনৈতিক পরিস্থিতিতে এমনটি বিশ্বাস করা কষ্টকরই বটে। কেননা তত্ত¡াবধায়ক সরকার ব্যবস্থা বাস্তবিকই আমাদের রাজনীতি ও বিচার ব্যবস্থার জন্য মারাত্মক সঙ্কট হয়ে উঠেছে। এর ফলে বিচার বিভাগের নিয়োগপ্রক্রিয়া ম্যানিপুলেটেড হওয়ার আশঙ্কা তৈরি হয়েছে। সাবেক তত্ত¡াবধায়ক সরকারপ্রধানকে মাত্র কয়েক সপ্তাহ আগেই আমরা বলতে শুনেছি, ‘তত্ত¡াবধায়ক সরকারের নামে একটা ফর্মুলা তৈরি করে আমরা সুপ্রিমকোর্ট ধ্বংস করেছি। আমার মনে হয় না, তত্ত¡াবধায়ক সরকার না থাকলে নির্বাচন বয়কটের ঘটনা ঘটবে। আমার চেয়েও মেধাবী, মস্তিষ্কবান এবং ধৈর্যসম্পন্ন ব্যক্তিরা আছেন। তারা নিশ্চয়ই একটা উপায় খুঁজে বের করবেন।’
কিন্তু রাজনীতিতে ইস্যু চাই এবং আমাদের রাজনীতিতে এখন তত্ত¡াবধায়ক সরকার সে রকম একটি ইস্যু। রাষ্ট্রপতির সঙ্গে সংলাপ শেষে সংবাদ সম্মেলনে বিএনপির ভারপ্রাপ্ত মহাসচিব মির্জা ফখর“ল ইসলামকেও বলতে শোনা গেছে, ‘তত্তাবধায়ক ব্যবস্থা পুনর্বহাল না করে নির্বাচন কমিশন গঠন করে কিছু হবে না (প্রথম আলো, ২৯ পৌষ ১৪১৮)। দলগতভাবে বিএনপি রাষ্ট্রপতির এই সংলাপে যে একেবারেই আশাবাদী নয় তা স্পষ্ট হয়ে উঠেছে মওদুদ আহমদের কথা থেকেও, ‘দুটি কারণে এই সংলাপ ফলপ্রসূ হবে না। এক. এই সংলাপ রাষ্ট্রপতি নিজের ইচ্ছায় করেননি, প্রধানমন্ত্রীর পরামর্শে করেছেন। দুই. এককভাবে নির্বাচন কমিশন নিয়োগ দেয়ার কোনো ক্ষমতা তার নেই (প্রথম আলো, ২৯ পৌষ ১৪১৮)।’ সৈয়দ আশরাফুল ইসলামকে অবশ্য বলতে শোনা যাচ্ছে, ‘রাষ্ট্রপতি তত্তাবধায়ক সরকার নিয়ে কথা বললে আওয়ামী লীগ তাতে সাড়া দেবে।’ মনে হচ্ছে, সরকারি দলের পক্ষথেকে এভাবে রাজনীতির অথবা আলোচনার একটি ক্ষেত্র তৈরি করা হচ্ছে। খুব আশাবাদী ব্যক্তিরা এ থেকে আশার আলো দেখলেও দেখতে পারেন। কিন্তু বাস্তবতা হলো, সরকারি দলের সাংসদরা কেন অন্য কোনো গুর“ত্বপূর্ণ ইস্যু নিয়ে সংসদে আলোচনা করতে আগ্রহী না হলেও (যেমন ট্রানজিট ইস্যু, টিপাইমুখ ইস্যু ইত্যাদি) বিশেষ করে তত্ত¡াবধায়ক সরকার ইস্যু নিয়ে সংসদের ফ্রেমওয়ার্কে আলোচনায় আগ্রহী তা সাধারণ মানুষের কাছে স্পষ্ট নয়। এমন বেশ কয়েকটি রাজনৈতিক ও পেশাজীবী সংগঠন রয়েছে, যারা তত্ত¡াবধায়ক সরকার ব্যবস্থা বহাল রাখতে চান, অথচ সংসদে যাদের কোনো প্রতিনিধিত্ব নেই। তারা আলোচনা করবেন কোনখানে? তাদের মত-অভিমত যাচাই করা হবে কোন নিরিখে? বিষয়টি যদি এ রকম হয়, বিএনপিকে সংসদে নিয়ে যাওয়ার মধ্য দিয়ে আওয়ামী লীগ সরকার নিজের রাজনৈতিক বিজয় ঘটাতে চায়, তাহলে ভবিষ্যতে তা আরো মারাত্মক গণতান্ত্রিক সঙ্কটের কারণ হয়ে উঠতে পারে।
বিএনপি অবশ্য কেবল সংলাপ নয়, রাজপথেও সক্রিয় থাকার চেষ্টা চালাচ্ছে। চট্টগ্রামের সমাবেশ থেকে খালেদা জিয়া আগামী ১২ মার্চ ‘ঢাকা চলো’ অভিযানের ঘোষণা দিয়েছেন। সংবাদপত্র জানাচ্ছে, তিনি কী কর্মসূচি ঘোষণা করবেন তা নাকি নীতিনির্ধারকদেরও জানা ছিল না। দলের যে কর্মসূচি সম্পর্কে এমনকি নীতিনির্ধারকরাও অন্ধকারে থাকেন, সেই কর্মসূচি বিএনপির সাধারণ নেতাকর্মীরা কতটুকু এগিয়ে নিয়ে যেতে পারবেন, তা এখন দেখার বিষয়। কেননা পরিবর্তিত রাজনৈতিক পরিস্থিতিতে বিএনপির তত্ত¡াবধায়ক সরকার ব্যবস্থা পুনর্বহাল সংক্রান্ত আন্দোলনের সাফল্য নির্ভর করছে, সামরিক বাহিনীতে গুম খুনের অভিযোগটিকে তারা কত বেশি গ্রহণযোগ্য করে তুলতে পারবে তার ওপরে। এই বল বিএনপি নিজেই নিজের কোর্টে টেনে নিয়েছে। তবে সাফল্য প্রত্যাশা করার আগে বিএনপিকে এখন এটি অবশ্যই মনে করতে হবে, সরকারের বির“দ্ধে সামরিক বাহিনীতে গুম খুনের অভিযোগ তোলার মধ্য দিয়ে সাধারণ নাগরিকদের গুম খুনের অভিযোগগুলো তারা মার্জিনালাইজ করে ফেলেছে। আগেই বলেছি, একই অভিযোগ হিযবুত তাহ্রীরের লিফলেটেও করা হয়েছে। সেখানে আরো এক পা বাড়িয়ে বাংলাদেশের সেনাবাহিনীকে আখ্যায়িত করা হয়েছে ‘মুসলিম সেনাবাহিনী’ হিসেবে। নিষিদ্ধ ঘোষিত হিযবুত তাহ্রীর তাদের ওই লিফলেটে দাবি করেছে, ‘সেনাবাহিনীতে যেসব অফিসার ইসলাম এবং দেশের সার্বভৌমত্ব ও নিরাপত্তার পক্ষে অবস্থান নিচ্ছেন’ তাদের নিশ্চিহ্ন করা হচ্ছে। লিফলেট প্রচারের পর দলটি এখন পোস্টার লাগানোর কাজে নেমেছে। অন্যদিকে বিএনপির পক্ষ থেকে অভিযোগ করার পরপরই এ খববের উৎস সম্পর্কে একটি গা-ছাড়া অবস্থান নেয়ায় জনসমক্ষে দলটির পিছিয়ে যাওয়ার আলামত স্পষ্ট হয়ে উঠেছে।
বিএনপির এ রকম অভিযোগের পরিপ্রেক্ষিতে সরকারের অবস্থান এখন পর্যন্ত তেমন স্পষ্ট নয়। এর আগে সাধারণ নাগরিকদের গুম খুনের অভিযোগ ওঠার পর সরকারের স্বরাষ্ট্রমন্ত্রীকে আমরা বলতে শুনেছিলাম, তিনি নাকি পত্রপত্রিকা পড়ে গুম খুনের কথা জানতে পেরেছেন (মানবজমিন, ১ পৌষ ১৪১৮)। আবার প্রধানমন্ত্রী শেখ হাসিনাকে আমরা বলতে শুনেছি, বিএনপি-জামায়াতে ইসলামীই এসব গুম খুনের ঘটনা ঘটাচ্ছে (প্রথম আলো, ৪ পৌষ)। প্রতিরক্ষা বাহিনীতে যদি এমন ঘটনা ঘটে থাকে তাহলে সে ব্যাপারেও সরকার এর বেশি কিছু বলবে বলে আশা করা যায় না। ইতিমধ্যে অবশ্য দু-একটি সংগঠন খালেদা জিয়ার বক্তব্যের প্রতিবাদ জানাতে শুরু করেছে, মানববন্ধনও করা হচ্ছে। বিএনপির সামরিক বাহিনীতে গুম খুনের অভিযোগের ইস্যুটিকে নাড়াচাড়া করার মধ্য দিয়ে সাধারণ মানুষকে গুম খুন করার ঘটনাগুলো মার্জিনালাইজ করার এ সুযোগ সরকার হাতছাড়া করবে কেন? বিএনপি এ ইস্যুকে রাজনীতির মাঠে নিয়ে এসে সরকারের হাতে একদিকে সাধারণ মানুষকে গুম খুন করার ইস্যুটিকে মার্জিনালাইজ করে ফেলার সুযোগ তুলে দিয়েছে, অন্যদিকে সামরিক জান্তা জিয়াউর রহমানের শাসনামলে সামরিক বাহিনীতে নির্বিচারে হত্যাযজ্ঞ পরিচালনার পুরনো ক্ষতগুলো জাগিয়ে তোলার সুযোগ সৃষ্টি করেছে। এই ইস্যু নিয়ে বিএনপি বেশি দূর যেতে পারবে বলে মনে হয় না, মাঝখান থেকে তারা শুধু সরকারের হাতে বিচারবহির্ভূত হত্যা, গুপ্তহত্যা, গুম-খুন ইত্যাদির অভিযোগকে অর্থহীন করে তোলার বড় সুযোগ তৈরি করে দিল।
বিএনপির পক্ষ থেকে অবশ্য রাষ্ট্রপতির সঙ্গে সংলাপের বিষয়টিকে বড় করে তোলার মধ্য দিয়ে রাজনৈতিক সংলাপের ব্যাপারে দলটির আন্তরিকতাকে বড় করে দেখানোর একটি প্রয়াসও রয়েছে। কিন্তু বিএনপিও এটি জানে, রাষ্ট্রপতির সঙ্গে সংলাপ যত গুর“ত্বপূর্ণ ঘটনাই হোক না কেন, ওইদিনের সবচেয়ে বড় ঘটনা হলো, গোলাম আযমের গ্রেফতার হওয়া। এই গ্রেফতার জনগণের কাক্সিক্ষত ঘটনা; কিন্তু বিএনপির কাছে কতটা কািিক্ষত ছিল তা গবেষণার ব্যাপার। জামায়াতে ইসলামীর অবস্থা দেখে অবশ্য মনে হচ্ছে, এ ঘটনা তাদের কাছে বিনা মেঘে বজ্রপাতের মতো। গোলাম আযমের গ্রেফতারের জন্য তারা খুব বেশি প্রস্তুত ছিল বলে মনে হয় না। আর গ্রেফতার যখন করা হলো, তখন তাদের মধ্যে নতুন এক আশা দেখা দিয়েছিল আবদুল আলিমের মতো গোলাম আযমকেও হয়তো ‘অসুস্থতার’ কারণে জামিন দেয়া হবে। কিন্তু সে রকম কিছু ঘটেনি, সে রকম কিছু আইন অনুযায়ী প্রত্যাশা করার অবকাশও ছিল না। মাত্র মাসখানেক আগে বুদ্ধিজীবী হত্যা দিবসে আমরা দেখেছি, গোলাম আযম বৃদ্ধ বয়সেও প্রচ ণ্ড স্পর্ধার সঙ্গে কয়েকটি স্যাটেলাইট মিডিয়ায় বক্তব্য রেখেছেন, নির্দোষ ও সৎ সাজার চেষ্টা করেছেন। কোনো কোনো মিডিয়া এখন চেষ্টা করছে সেই গোলাম আযমকে পৃথিবীর সবচেয়ে অসুস্থ ব্যক্তি হিসেবে হাজির করার। জনগণের সহানুভূতি আদায় করার।
কে না জানে, ১১ জানুয়ারির আগের দিনও বিএনপি সোচ্চার ছিল অভিযুক্ত যুদ্ধাপরাধীদের পক্ষে। বিএনপির রোডমার্চ কর্মসূচির সব কটিতেই, বিশেষত চট্টগ্রামের রোডমার্চে অভিযুক্ত যুদ্ধাপরাধীদের দাবিটিই বড় হয়ে এসেছে। বিভিন্ন রাজনৈতিক বিশ্লেষক এ নিয়ে উদ্বেগ প্রকাশ করেছেন কিন্তু নির্বিকার থেকেছে বিএনপি। এমনকি খালেদা জিয়ার মুখ থেকে আমরা এ-ও শুনেছি, ১৯৫ যুদ্ধাপরাধীর গোপন চুক্তি করে ছেড়ে দেয়া হয়েছে (নয়াদিগন্ত, ৪ পৌষ ১৪১৮)। মির্জা ফখরুলকে আমরা বলতে শুনেছি, ‘১৯৫ যুদ্ধাপরাধীকে ছেড়ে দেয়ার অভিযোগে আওয়ামী লীগের বিচার করা হবে (প্রথম আলো, ১৯ পৌষ ১৪১৮)।’ কিন্তু ২০১২ সালের ১১ জানুয়ারি নিশ্চয়ই কোনো বড়সড় মাহাত্ম্য আছে, যার জন্য এখন তারা নিজেদের রাস খানিকটা টেনে ধরার চেষ্টা চালাচ্ছেন গোলাম আযমের গ্রেফতারের ব্যাপারে মুখ বন্ধ রেখেছেন বিএনপির নেতারা। দলটির পক্ষ থেকে নাকি আনুষ্ঠানিক কোনো প্রতিক্রিয়াও জানানো হবে না (সমকাল, ৩০ পৌষ ১৪১৮)। এ থেকে অবশ্য এটা বোঝায় না যে, তারা আগের অবস্থান থেকে সরে এসেছেন। এ থেকে শুধু এটুকুই বলা যায়, যুদ্ধাপরাধীদের ব্যাপারে বিএনপি আবারো কৌশলী অবস্থান নিয়েছে। কিন্তু আন্তর্জাতিক অপরাধের বিচার নিয়ে কৌশলী রাজনৈতিক অবস্থান গ্রহণের কোনো সুযোগ নেই। এই ক্ষেত্রে বারবার কৌশলী রাজনৈতিক অবস্থান নিয়ে বিএনপি ক্ষতিগ্রস্ত হয়েছে। এবারও হতে চলেছে।
গোলাম আযম গ্রেফতার হওয়ার প্রাথমিক ধাক্কা কাটিয়ে জামায়াতে ইসলামীর আইনজীবীরা অবশ্য ২৮ পৌষই (১১ জানুয়ারি) মাঠে নেমেছিল। পরদিন ২৯ পৌষ সংঘবদ্ধভাবে বিক্ষোভ করার চেষ্টা করেছে তারা। চেষ্টা করেছে পুলিশকে হত্যার, ছিনতাই করেছে পুলিশের অস্ত্র (সমকাল, ৩০ পৌষ)। কিন্তু অনৈতিক ভিত্তির ওপর দাঁড়িয়ে রাজনৈতিকভাবে বেশিদূর এগুনো যায় না; যত আতঙ্কই ছড়াক না কেন জামায়াত-শিবিরের নেতাকর্মীরা, খুব বেশি দূর তারা এগুতে পারবে না। তাদের দরকার একটি বড় প্লাটফরম, যে প্লাটফরমটিকে তারা ব্যাপক জনগণের সামনে দাঁড়ানোর কাজে ব্যবহার করতে পারবে। বিএনপির সঙ্গে ঐক্যকে তারা ব্যবহার করছে সে রকম একটি প্লাটফরম হিসেবে। অন্যদিকে দলগতভাবে তারা প্রস্তুতি নিচ্ছে পলিটিক্যাল ভায়োলেন্সের।
বিএনপি ভাবতেই পারে, তারাই জামায়াতে ইসলামীকে রাজনৈতিকভাবে ব্যবহার করছে। ভাবতেই পারে, নিষিদ্ধ হিযবুত তাহ্রীরের নেতাকর্মীদেরও তারা রাজনৈতিকভাবে ব্যবহার করতে পারছে। কিন্তু বিএনপি যে গোলাম আযমের গ্রেফতারের ব্যাপারে নিশ্চুপ রয়েছে, সামরিক বাহিনীর ‘গুম-খুনে’র তথ্যসূত্রের ব্যাপারে এখন যে সংবাদমাধ্যম ও সামাজিক নেটওয়ার্কগুলোর দিকে ইঙ্গিত করছে, তা থেকেই স্পষ্ট হয়ে উঠেছে, বড় ধরনের এক রাজনৈতিক পরাজয় ঘটেছে তাদের। ইতিহাসে তাদের অনন্তকাল সাধারণ গুম-খুনকে মার্জিনালাইজ করার দায় বহন করতে হবে।
ঢাকা, ২ মাঘ ১৪১৮





WORDCOUNT-556
মৌলভীবাজারের কুলাউড়ায় বরমচালে বাপেক্সের নতুন খনন করা ফেঞ্চুগঞ্জ গ্যাস ক্ষেত্রের ৪নং কুপ থেকে পরীক্ষামূলকভাবে গ্যাস উত্তোলন শুরু হয়েছে। গ্যাস অনুসন্ধানে বিদেশি কোম্পানির ব্যর্থতার পর সাফল্য পেয়েছে রাষ্ট্রীয় এই কোম্পানিটি। ফেঞ্চুগঞ্জ গ্যাসক্ষেত্রে বড় ধরনের নতুন একটিসহ তিনটি গ্যাস স্তরের সন্ধান পেয়েছে বাপেক্স। ২০১১ সালের ২৫ ডিসেম্বর থেকে একটিতে পরীক্ষামূলক উৎপাদনও শুরু হয়েছে। চলতি মাসের শেষ সপ্তাহ থেকে জাতীয় গ্রিডে আনুষ্ঠানিকভাবে গ্যাস সঞ্চালন করা সম্ভব হবে বলে বাপেক্স সূত্রে জানা গেছে। নতুন এ গ্যাসকুপ চালু হলে কমপক্ষে প্রতিদিন  মিলিয়ন ঘনফুট গ্যাস জাতীয় গ্রিডে সরবরাহ করা হবে। নতুন এ ক‚প থেকে পুরোপুরি উৎপাদন শুরু হলে দেশে চালু গ্যাসক‚পের সংখ্যা দাঁড়াবে ৮১টিতে।
পেট্রোবাংলার চেয়ারম্যান হোসেন মনসুর সাংবাদিকদের জানান, গত ২৫ ডিসেম্বর থেকে বাপেক্স ফেঞ্চুগঞ্জ গ্যাসক্ষেত্রের ৪নং কুপ থেকে পরীক্ষামূলকভাবে গ্যাস উত্তোলন শুরু করেছে। ফেঞ্চুগঞ্জ গ্যাসক্ষেত্র একটি সমৃদ্ধ গ্যাসক্ষেত্র। এ গ্যাসকুপ থেকে বর্তমানে গ্যাসের প্রকট ঘাটতি এলাকা চট্টগ্রাম অঞ্চলে গ্যাস সরবরাহ করা হবে।
বাপেক্স-এর ব্যবস্থাপনা পরিচালক মর্তুজা আহমেদ ফারুক জানান, মৌলভীবাজার জেলার কুলাউড়া উপজেলার বরমচালে অবস্থিত ফেঞ্চুগঞ্জ গ্যাসফিল্ডের চতুর্থ ক‚পে তিনটি আলাদা স্তরে গ্যাসের সন্ধান পাওয়া গেছে। এর মধ্যে ২ হাজার ২শ ৮ থেকে ২ হাজার ২শ ৪৯ মিটার গভীরের স্তর থেকে গত ২৫ ডিসেম্বর পরীক্ষামূলক গ্যাস উত্তোলনের কাজ শুরু হয়েছে। প্রাথমিকভাবে ১ কোটি ৭০ লাখ (১৭ মিলিয়ন) ঘনফুট গ্যাস পাওয়া যাচ্ছে। ভবিষ্যতে এখান থেকে প্রতিদিন সাড়ে ৩ থেকে ৪ কোটি ঘনফুট গ্যাস পাওয়া যাবে বলে তিনি আশা করছেন। তিনি জানান, প্রাথমিক সার্ভেতে ফেঞ্চুগঞ্জ গ্যাসফিল্ডের মজুদ ধারণা করা হচ্ছিল প্রায় ২৮৩ বিলিয়ন ঘনফুট। এর মধ্যে প্রায় ৭৬ বিলিয়ন ঘনফুট গ্যাস উত্তোলন করা হয়েছে। প্রায় ২০৭ বিলিয়ন ঘনফুট গ্যাস বর্তমানে মজুদ আছে। তিনি জানান, এখনো কিছু টেকনিক্যাল কাজ বাকি রয়েছে। এসব কাজ শেষ হতে জানুয়ারি মাসের তৃতীয় সপ্তাহ পর্যন্ত লাগতে পারে। এরপর জাতীয় গ্রিডে প্রতিদিন ৩৫-৪০ মিলিয়ন ঘনফুট গ্যাস সরবরাহ করা সম্ভব হবে। নতুন এ কুপ ছাড়াও ফেঞ্চুগঞ্জ গ্যাসফিল্ডের আরো দুটি কুপ থেকে বর্তমানে প্রতিদিন জাতীয় গ্রিডে প্রায় ২২ মিলিয়ন ঘনফুট গ্যাস সরবরাহ করা হচ্ছে।
বাপেক্স-এর সঙ্গে সংশ্লিষ্ট একটি সূত্র জানিয়েছে, ফেঞ্চুগঞ্জ গ্যাসক্ষেত্রের ২ ও ৩নং ক‚প থেকে দৈনিক প্রায় ২ দশমিক ৫ কোটি ঘনফুট গ্যাস উত্তোলন অব্যাহত আছে। যে স্তর থেকে এ দুটি ক‚পের গ্যাস আসছে নতুন ক‚পটি খননের সময় সেই স্তর ছাড়াও তিনটি নতুন স্তরে গ্যাস পাওয়া গেছে। এর মধ্যে ১ হাজার ৪শ ৩২ থেকে ১ হাজার ৪শ ৫০ মিটার গভীরতায় ১৮ মিটার পুরু একটি গ্যাসের স্তর রয়েছে। আরো দুটি স্তর রয়েছে ২ হাজার থেকে ২ হাজার ৮০ মিটার গভীরতার মধ্যে। পরীক্ষামূলক উত্তোলনের জন্য ৪৮ মিটার পুরু তৃতীয় স্তরটির ৬ মিটার ছিদ্র (পারপোরেশন) করা হয়েছে। আরো ১২ মিটার ছিদ্র (পারপোরেশন) করা হবে। ৩ হাজার ৬ শত মিটার গভীর এ ক‚পটি বাপেক্সের জন্য কেনা ‘বিজয়-১০’ রিগ (খননযন্ত্র) দিয়ে খনন করা হয়েছে। চলতি বছরেই ফেঞ্চুগঞ্জ গ্যাসক্ষেত্রে ৫নং ক‚প খনন কাজ শুরু হবে বলে ওই সূত্রটি জানিয়েছে।
উল্লেখ্য, ১৯৬০ সালে তৎকালীন পাকিস্তান পেট্রোলিয়াম লিমিটেড মৌলভীবাজার জেলার কুলাউড়া উপজেলার ভাটেরা এলাকায় ফেঞ্চুগঞ্জ গ্যাসফিল্ডে গ্যাস অনুসন্ধানে খনন কাজ শুরু করে। ১৯৬১ সালে প্রায় ২ হাজার ৫ শত মিটার খনন করার পর সেখানে কোনো গ্যাস না পাওয়ায় খনন কাজ বন্ধ করে ফেঞ্চুগঞ্জ গ্যাসফিল্ডের ১ নম্বর ক‚প পরিত্যক্ত ঘোষণা করে। পরবর্তী সময়ে ১৯৮৮ সালে পেট্রোবাংলা ৪ হাজার ৯ শত ৭৭ মিটার গভীরতা পর্যন্ত খনন করে তিনটি স্তরে গ্যাসের সন্ধান পায়। বাপেক্স প্রতিষ্ঠার পর পেট্রোবাংলা এ গ্যাসক্ষেত্রটি বাপেক্সের কাছে হস্তান্তর করে। বাপেক্স ২০০৪ সালের মে মাসে ফেঞ্চুগঞ্জ গ্যাসক্ষেত্রের ২নং ও ২০০৫ সালের জানুয়ারি মাসে ৩নং ক‚প থেকে গ্যাস উত্তোলন শুরু করে। তবে কারিগরি ত্রুটির কারণে বাপেক্স ২০০৭ সালে ২নং ক‚পটি সিল করে দেয়। এক বছর সিলকৃত থাকার পর ২০০৮ সালের অক্টোবর মাসে ওই ক‚পটি আবার চালু করে বাপেক্স।





3052

গত বছরের শেষের দিকে অর্থমন্ত্রী আবুল মাল আবদুল মুহিত একাধিক অনুষ্ঠানে বলেছেন, ‘জর“রি ভিত্তিতে বিদ্যুৎ ঘাটতি মোকাবেলার জন্য আইপিপি, কুইক রেন্টাল ও রেন্টাল পাওয়ার প্ল্যান্টের অনুমোদন দেয়া হচ্ছে। এর ফলে অবশ্য আর্থিকভাবে লোকসান হচ্ছে সরকারের। তবে সাময়িক প্রয়োজন মেটানোর জন্যই এসব করা হয়েছে। ইতিমধ্যে কয়লা ও ফার্নেস অয়েলনির্ভর বড় বড় বিদ্যুৎকেন্দ্র স্থাপনের উদ্যোগও নেয়া হচ্ছে। বড় বিদ্যুৎকেন্দ্রগুলো চালু হলে তখন ভর্তুকি কমবে।’
 
বিদ্যুৎ পরিস্থিতির উন্নয়ন হয়নি তবুও
চাহিদা অনুযায়ী বাংলাদেশে বিদ্যুতের ক্রমাগত ঘাটতি চলে আসছে কয়েক বছর ধরে। সেই ঘাটতি পূরণের জন্য সরকার রেন্টাল ও কুইক রেন্টাল বিদ্যুৎ প্ল্যান্টের সিদ্ধান্ত নেয়। বিপিডিবির সূত্র অনুযায়ী এ খাতে প্রস্তাবিত রেন্টাল, কুইক রেন্টাল ও আইপিপি প্রতিষ্ঠানের সংখ্যা মোট ৩৩টি। ১২টি রেন্টাল পাওয়ার প্ল্যান্ট, ১৩টি কুইক রেন্টাল পাওয়ার প্ল্যান্ট ও ছয়টি বেসরকারি বিদ্যুৎ উৎপাদনকারী প্রতিষ্ঠান (আইপিপি)। ২০১১ সালের এপ্রিল পর্যন্ত ১৪টি প্রতিষ্ঠান তাদের প্রকল্প বাস্তবায়নের জন্য কাজও শুরু করে। কিন্তু এদের অনেকেই প্রতিশ্রæতি মতো বিদ্যুৎ সরবরাহ করছে না বলে জানা গেছে। যেমন জাতীয় গ্রিডে বিদ্যুৎ সরবরাহের জন্য একটি কোম্পানির চুক্তি হয়েছিল ৫০ মেগাওয়াটের। কিন্তু কোম্পানিটি প্রতিদিন বিদ্যুৎ সরবরাহ করছে ৪০ মেগাওয়াট। অথচ কাগজপত্রে উল্লেখ করছে ৫০ মেগাওয়াট বিদ্যুৎ সরবরাহ করা হচ্ছে। সে অনুযায়ী বিলও তুলে নিচ্ছেন তারা। আবার কোনো কোম্পানি কাজ শুরু করার আগেই জরিমানার সম্মুখীন হয়েছে। অটবি গ্রুপের কোম্পানি কোয়ান্টাম পাওয়ার লিমিটেডকে ২শ কোটি টাকা জরিমানা করা হয়েছিল ভেড়ামাড়ায় তাদের প্ল্যান্টের মাধ্যমে ১০৫ মেগাওয়াট বিদ্যুৎ যথাসময়ে উৎপাদন শুরু না করার কারণে। কিন্তু তারা সে টাকা আজো পরিশোধ করেনি বলে জানা গেছে। এমন নানাবিধ কারণে এ কার্যক্রমের সময় এক বছরের বেশি হলেও বিদ্যুৎ পরিস্থিতির তেমন কোনো উন্নতি হয়নি।
 
বিপদে বিউবো
অল্প সময়ের মধ্যে ঘাটতি মোকাবেলার জন্য সরকার রেন্টাল পাওয়ার প্ল্যান্ট ও কুইক রেন্টাল পাওয়ার প্ল্যাট স্থাপনের অনুমতি দিয়ে সেখান থেকে উচ্চ দরে বিদ্যুৎ কিনছে। আর তা ভর্তুকি মূল্যে গ্রাহক পর্যায়ে বিতরণ করছে বিদ্যুৎ উন্নয়ন বোর্ড। ফলে মোটা অঙ্কের অর্থ ভতুর্কি গুনতে হচ্ছে বিউবোকে। এদিকে বেশি দরে কেনা বিদ্যুতের বিল পরিশোধ করতে বিদ্যুৎ উন্নয়ন বোর্ডকে (বিউবো) ১ হাজার ৪শ ১৬ কোটি টাকা ঋণ নিতে হচ্ছে। যা ২০ বছরের মধ্যে পরিশোধ করতে হবে এবং এর সুদের পরিমাণ ৩ শতাংশ। ঋণের এই অর্থ কেবল রেন্টাল পাওয়ার প্ল্যান্ট, কুইক রেন্টাল পাওয়ার প্ল্যান্ট ও বেসরকারি বিদ্যুৎ উৎপাদনকারী প্রতিষ্ঠানের (আইপিপি) বিল পরিশোধ ছাড়া অন্য কোনো উদ্দেশ্যে খরচ করা যাবে না বলে শর্ত জুড়ে দিয়েছে অর্থ মন্ত্রণালয়।
সম্প্রতি অর্থ মন্ত্রণালয় থেকে বিদ্যুৎ বিভাগ ও বিউবোকে পাঠানো এক চিঠিতে বলা হয়েছে, বেসরকারি বিদ্যুৎ উৎপাদনকারী প্রতিষ্ঠানগুলোর বিল পরিশোধ করতে চলতি ২০১১-১২ অর্থবছরে রাজস্ব বাজেটের আওতায় ২০১১ সালের জুলাই থেকে আগস্ট পর্ন্ত বিউবোর আর্থিক ক্ষতির বিপরীতে ১৭৯ কোটি ২৭ লাখ টাকা দেয়া হয়েছে।
 
প্রত্যাশিত চাহিদা পূরণ হচ্ছে না
কিন্তু খরচ হচ্ছে বেশি
সংশ্লিষ্ট সূত্রে জানা গেছে, বর্তমান সরকার ৩৩টি কুইক রেন্টাল পাওয়ার প্ল্যান্টের সঙ্গে বিদ্যুৎ উৎপাদনের চুক্তি করেছে বিনা টেন্ডারে। এদের লক্ষ্য আগামী ৫ বছরে তারা বিদ্যুৎ উৎপাদনের পরিমাণ ৭ হাজার মেগাওয়াটে উত্তীর্ণ করা। কিন্তু কুইক রেন্টাল পাওয়ার প্ল্যান্ট নিয়ে সরকারের এ ভ‚মিকা তাদের ইতিমধ্যে সমালোচনার মুখে ফেলেছে। কারণ বেসরকারি এই খাত থেকে বিদ্যুৎ কিনতে সরকারের খরচ হবে ৯ টাকা ৭৫ পয়সা থেকে শুরু করে ২২ টাকা পর্যন্ত।
বিদ্যুৎ উন্নয়ন বোর্ডের বক্তব্য অনুযায়ী, রেন্টাল, কুইক রেন্টাল এবং পিকিং প্ল্যান্টগুলোকে বিদ্যমান বিদ্যুৎ সমস্যার দ্রুত সমাধানের জন্য গ্রহণ করা হয়েছিল। ধারণা করা হয়েছিল এই প্রকল্পের মাধ্যমে প্রায় ১ হাজার মেগাওয়াট বিদ্যুৎ জাতীয় গ্রিডে যোগ হবে। সেভাবে বণ্টনও করা হয়েছিল। এর মধ্যে মেঘনাঘাট প্রকল্প থেকে ১শ মেগাওয়াট, খুলনা থেকে ১১৫ মেগাওয়াট, ঘোড়াশাল থেকে ৭৮ দশমিক ৫ মেগাওয়াট, আশুগঞ্জ থেকে ৮০ মেগাওয়াট (গ্যাস গ্রিড), কেরানীগঞ্জ থেকে ১শ মেগাওয়াট, মদনগঞ্জ থেকে ১শ ২ মেগাওয়াট, আশুগঞ্জ থেকে ৫৩ মেগাওয়াট, নোয়াপাড়া থেকে ৪০ মেগাওয়াট, চাঁপাইনবাবগঞ্জের আমনুরা থেকে ৫০ মেগাওয়াট, জুলধা থেকে ১শ মেগাওয়াট, সিদ্ধিরগঞ্জ থেকে ১শ মেগাওয়াট এবং কাটাখালী থেকে ৫০ মেগাওয়াট বিদ্যুৎ (নর্দার্ন প্ল্যান্ট), নারায়ণগঞ্জ থেকে ৫০ মেগাওয়াট ও দক্ষিণাঞ্চলে ১০৫ মেগাওয়াট বিদ্যুৎ উৎপাদনের লক্ষ্যমাত্রা নির্ধারণ করা হয়েছিল।
কুইক রেন্টাল পাওয়ার প্ল্যান্টের ব্যাপারে সরকারের সিদ্ধান্ত গ্রহণের সময় বিদ্যুৎ মন্ত্রণালয় দাবি করেছিল, কুইক রেন্টাল পাওয়ার প্ল্যান্ট বিদ্যুৎ সমস্যা সমাধানের দ্রুততম পদ্ধতি যা বাড়তি চাহিদাও পূরণ করবে। অথচ এর জন্য সাধারণ ভোক্তাকে বিদ্যুৎ কিনতে কোনো বাড়তি অর্থ দিতে হবে না। অথচ বাস্তবতা বলছে ভিন্ন কথা। ইতিমধ্যে বিদ্যুতের দামও বাড়ানো হয়েছে। বিশেষজ্ঞ ও অর্থনীতিবিদরা বলছেন, যে টাকা দিয়ে বিদ্যুৎ কেনা হচ্ছে তার চেয়ে অনেক কম খরচে তেল আমদানি করে বিপিডিবিকে শক্তিশালী করেই দেশের বিদ্যুৎ চাহিদা পূরণ করা সম্ভব হতো। এর জন্য টাকাও বেশি খরচ হতো না। পুরনো যন্ত্রপাতিগুলো একটু মেরামত করে নিলেই ১ থেকে দেড় হাজার মেগাওয়াট বিদ্যুৎ উৎপাদন করা সম্ভব হতো সরকারের পক্ষে। তাতে বিদ্যুতের দামও বাড়ত না।
 
বিদ্যুৎ উৎপাদনের বিকল্প পন্থা
বিশেষজ্ঞদের মন্তব্য অনুযায়ী বাংলাদেশের বিদ্যুৎ ও জ্বালানির অবকাঠামো অনেক ছোট অথচ তার ব্যবস্থাপনা শক্তিশালী নয়। বরং সরকারের পক্ষ থেকে অনেক অবহেলা প্রদর্শন করা হয়, যা উদ্দেশ্যপ্রণোদিত। সেই উদ্দেশ্যটি হলো বেসরকারি খাতে বিদ্যুৎ ব্যবস্থাকে তুলে দেয়া। এর ফলে কিছু ব্যবসায়ী জনগণের পকেট কাটবে আর মাঝখান থেকে সরকারে থাকা কিছু স্বার্থান্তেষীর পকেট ভারি হবে। সংশ্লিষ্টদের আরো একটা মত হচ্ছে বাংলাদেশে তেল এবং কয়লার প্রাচুর্য না থাকলেও প্রাকৃতিক গ্যাস রয়েছে প্রচুর। যা আমরা বিকল্প শক্তি হিসাবে ব্যবহার করতে পারি। কিন্তু তাও করা হচ্ছে না।
বিদ্যুৎ ও জ্বালানি মন্ত্রণালয় আগামী ৩ বছরের লোডশেডিং মোকাবেলায় ৫ হাজার মেগাওয়াট বিদ্যুৎ উৎপাদনের জন্য ৪০ হাজার কোটি টাকার একটি পরিকল্পনা জমা দেয় ২০০৯ সালের জানুয়ারিতে। এই পরিকল্পনায় ছিল ১. পিডিবি ২০০৯ সালের জুলাই থেকে ডিসেম্বরের মধ্যে গ্যাস জেনারেটরের মাধ্যমে ৫শ মেগাওয়াট বিদ্যুৎ উৎপাদন করবে। ২. পিডিবি ফার্নেস অয়েল ব্যবহার করে ১ হাজার মেগাওয়াট বিদ্যুৎ উৎপাদন করবে ২০১০ সালের জানুয়ারি থেকে জুন পর্যন্ত। এই পরিকল্পনা অনুযায়ী সরকারিভাবে ফার্নেস অয়েলনির্ভর ৮শ মেগাওয়াটের পাওয়ার প্ল্যান্ট ইনস্টল করার কথা ছিল। কিন্তু সে পরিকল্পনা বাস্তবায়িত হয়নি।
পাশাপাশি সরকারিভাবে ১ হাজার মেগাওয়াট বিদ্যুৎ উৎপাদনের জন্য রূপপুরে পারমাণবিক বিদ্যুৎ প্ল্যান্টও বসানোর চিন্তাভাবনা ছিল রাশিয়ার প্রযুক্তি সহায়তা নিয়ে। এজন্য একটি চুক্তিও স্বাক্ষর হয়েছিল। এমনকি তখন জাপানে পারমাণবিক বিদ্যুৎকেন্দ্রে বিস্ফোরণের ঘটনায় প্রধানমন্ত্রী শেখ  হাসিনা বলেন, ‘ওগুলোতে ৪০ বছর পুরনো যন্ত্রপাতি ছিল কিন্তু বর্তমানে প্রযুক্তি অনেক এগিয়েছে।’ কিন্তু এ নিয়ে দেখা দেয় তুমুল বিতর্ক। বিশ্বব্যাপী ঝুঁকিপূর্ণ পারমাণবিক কেন্দ্র যখন গুটিয়ে নেয়া হচ্ছে, তখন আমাদের মতো ঘন বসতির দেশে এ ধরনের বিদ্যুৎকেন্দ্র নির্মাণ একই সঙ্গে ঝুঁকিপূর্ণ ও উচ্চাভিলাষী বলে মত ওঠে। সে প্রকল্পটিও এখন নানা কারণে আটকে আছে বলে জানা গেছে।
 
পিডিবির উৎপাদন ক্ষমতা কমেছে
পিডিবি সূত্রে জানা গেছে, পিডিবির উৎপাদন ক্ষমতা না বেড়ে বরং দিন দিন কমছে। গ্যাস¯^ল্পতা, মেরামত ও সংস্কারের অভাবে তাদের দেড় হাজার মেগাওয়াট কম উৎপাদন হচ্ছে। সংস্কারের অভাবে পিডিবির বিদ্যুৎকেন্দ্র বন্ধ থাকায় পিডিবির বরাদ্দকৃত গ্যাস সরবরাহ করা হচ্ছে কুইক রেন্টাল বিদ্যুৎকেন্দ্রে। পিডিবির পরিসংখ্যান থেকে দেখা যায়, ২০১১-১২ অর্থবছর শেষে কুইক রেন্টাল ও রেন্টাল বিদ্যুৎকেন্দ্র থেকে বিদ্যুৎ কিনতে যেখানে প্রতি ইউনিটে ব্যয় হবে ১০ টাকা ১০ পয়সা, সেখানে সরকারি মালিকানাধীন কোম্পানি এপিএসসিএল, ইজিসিবি ও এসবিইউ হরিপুর থেকে বিদ্যুৎ কিনতে ব্যয় হবে প্রতিইউনিটে মাত্র দুই টাকা। অর্থনীতিবিদ আনু মুহাম্মদ বলেন, পিডিবিকে পেট্রোবাংলার মতো করে ধ্বংসের দ্বারপ্রান্তে নিয়ে যাওয়া হচ্ছে পরিকল্পিতভাবে। কারণ এটিকে দুর্বল না করলে গুটিকয়েক মানুষের ¯^ার্থ উদ্ধার হয় না। এটি একটি দেশবিরোধী, গণবিরোধী ঘৃণ্য চক্রান্ত বলেও তিনি উল্লেখ করেন।
২০০৯ সালের শুরুতে যেখানে রাষ্ট্রীয় প্রতিষ্ঠান পিডিবির মালিকানাধীন কেন্দ্রগুলোতে ২ হাজার ৩শ মেগাওয়াট বিদ্যুৎ উৎপাদিত হতো সেখানে এখন সর্বোচ্চ উৎপাদনের পরিমাণ ১ হাজার ৫শ মেগাওয়াট।
 
পিডিবি আরো দুর্বল হবে
পিডিবি সূত্র জানায়, গত অর্থবছর সরকারি-বেসরকারি খাতে উৎপাদিত বিদ্যুৎ উৎপাদন ও বিতরণ খরচসহ সব মিলিয়ে প্রতিইউনিটে ব্যয় হয় ৪ টাকা ১৫ পয়সা। সেপ্টেম্বরে জ্বালানি তেলের মূল্যবৃদ্ধির কারণে চলতি অর্থবছরের সেপ্টেম্বরে তা এসে দাঁড়ায় ৫ টাকা ১৮ পয়সায়। নভেম্বরে আবার বেড়ে দাঁড়ায় ৫ টাকা ৩১ পয়সায়। ডিসেম্বর শেষে ব্যয় দাঁড়ায় ৫ টাকা ৪৩ পয়সায়। জানুয়ারি থেকে এটা ৫ টাকা ৭৬ পয়সায় দাঁড়িয়েছে। বর্তমানে কাপ্তাইয়ের পানিবিদ্যুতে সরবরাহ ব্যয় ৩ টাকা ৪২ পয়সা, গ্যাসে ৩ টাকা ৬ পয়সা, ডিজেল ও ফার্নেস অয়েলে গড়ে ১৫ টাকা ২৯ পয়সা এবং কয়লাভিত্তিক কেন্দ্রে ৫ টাকা ৬১ পয়সা। অথচ ডিসেম্বর ২০১১তে মূল্যবৃদ্ধির পর প্রতিইউনিট বিদ্যুতের গড় খুচরা মূল্য ধরা হয়েছে ৩ টাকা ২৫ পয়সা। ফলে পিডিবিকে এমনিতেই ভর্তুকি দিতে হচ্ছে। চলতি অর্থবছরের মধ্যে নির্মাণাধীন আরো তিনটি ভাড়াভিত্তিক বিদ্যুৎকেন্দ্র উৎপাদনে এলে পিডিবির লোকসানের পরিমাণ আরো বেড়ে যাবে।
বিশেষজ্ঞদের মত অনুযায়ী পরিস্থিতি এতটাই নাজুক পর্যায়ে চলে যাচ্ছে যে, আগামীদিনে বিদ্যুৎ খাতের ওপর কর্তৃত্ব হারাবে সরকার। জিম্মি হয়ে যাবে বেসরকারি কোম্পানির কাছে।
 
যেসব সুবিধা পেয়েছে এবং পাচ্ছে বেসরকারি ও রেন্টাল প্ল্যান্টগুলো
১. বিনা টেন্ডারে বিদ্যুৎ উৎপাদনের চুক্তি
২. উচ্চমূল্যে সরকারের কাছে বিদ্যুৎ বিক্রি
৩. ফার্নেস অয়েল আমদানির ক্ষেত্রে ভর্তুকি
৪. বিদ্যুৎ চুরির সুযোগ (৪০ মেগাওয়াট দিয়ে ৫০ মেগাওয়াটের বিল)
৫. স্বাধীনভাবে জ্বালানি তেল আমদানি ও তাতে সরকারের ৯ শতাংশ সার্ভিস চার্জ। ফলে তেল আমদানির সার্ভিস থেকেও ব্যবসা করার সুযোগ।
বিদ্যুৎ বিভাগ সূত্রে জানা গেছে, গত তিন বছরে বিদ্যুতের উৎপাদন বেড়েছে ২৬৯৪ মেগাওয়াট। এর মধ্যে সাবেক তত্তাবধায়ক সরকারের অনুমোদিত প্রকল্প থেকে এসেছে ৯৫০ মেগাওয়াট। বাকি ১৭৪৪ মেগাওয়াট এসেছে বর্তমান সরকারের নেয়া ২২টি প্রকল্প থেকে। যার প্রায় সবই ভাড়াভিত্তিক ও কুইক রেন্টাল কেন্দ্র। এই সময়ে সরকার আরো ২৬টি কেন্দ্র স্থাপনের চুক্তি করেছে, সেগুলো পর্যায়ক্রমে চালু হবে। তিন ও পাঁচ বছর মেয়াদি ভাড়াভিত্তিক ও কুইক রেন্টাল কেন্দ্রগুলোর বেশিরভাগেরই যন্ত্রপাতি পুরনো। তিন ও পাঁচ বছর মেয়াদের জন্য এসব কেন্দ্র স্থাপনের পরিকল্পনা নেয়ার কারণ এ সময়ের মধ্যে বড় কেন্দ্রগুলো উৎপাদনে আসতে শুরু করলে ছোট কেন্দ্রগুলোর অপসারণ শুরু করা হবে। এখন কুইক রেন্টাল বিদ্যুৎকেন্দ্রগুলোর অপসারণ তিন বছরের মধ্যে শুরু করা যাচ্ছে না। কারণ বড় কেন্দ্রগুলোর উৎপাদনে আসতে দেরি হবে। ওই কারণে ভাড়াভিত্তিক ও কুইক রেন্টাল কেন্দ্রের মধ্যে যেগুলোর অনুমতি দেয়া হয়েছিল ৩ বছরের সেগুলোর মেয়াদ বাড়িয়ে পাঁচ বছর করা হচ্ছে। বিদ্যুৎ বিভাগ সূত্রে জানা গেছে, সরকার এ পর্ন্ত ১৬টি রেন্টাল ও কুইক রেন্টাল কোম্পানিকে তরল জ্বালানির ভিত্তিতে ১ হাজার ৩শ ৭২ মেগাওয়াট বিদ্যুৎ উৎপাদনের অনুমোদন দিয়েছে। এসব কোম্পানির উৎপাদিত বিদ্যুৎ জাতীয় গ্রিডে সরবরাহ করা হচ্ছে। এছাড়া সরকারি খাতে ৬শ ২০ মেগাওয়াটের তরল জ্বালানিভিত্তিক নয়টি পিকিং পাওয়ার প্ল্যান্টের নির্মাণকাজ শেষের পথে রয়েছে। এর মধ্যে তিনটির পরীক্ষামূলক উৎপাদন চলছে। সরকারি খাতে ৯শ মেগাওয়াটের আইপিপি বিদ্যুৎকেন্দ্র স্থাপনের জন্য চুক্তি স্বাক্ষরিত হয়েছে। এছাড়া ৪শ ২০ মেগাওয়াট ফার্নেস অয়েলভিত্তিক বিদ্যুৎকেন্দ্রের নির্মাণকাজ চলছে। সূত্র মতে, প্রতি ১শ মেগাওয়াট বিদ্যুৎকেন্দ্রে বিদ্যুৎ উৎপাদনের জন্য ২৪ ঘণ্টায় ৫শ টন ফার্নেস অয়েলের প্রয়োজন। উল্লিখিত বিদ্যুৎকেন্দ্রগুলোতে প্রতিদিন বিপুল পরিমাণ জ্বালানি তেলের প্রয়োজন। বাংলাদেশ পেট্রোলিয়াম করপোরেশন বিদেশ থেকে জ্বালানি তেল আমদানি করছে। কিন্তু বিপুল পরিমাণ তেল বিপিসি কর্তৃক এককভাবে আমদানি করে বিদ্যুৎকেন্দ্রে সরবরাহ করা সম্ভব হবে না। এজন্য জ্বালানি বিভাগ ২০১১ সালের ১১ জানুয়ারি একটি পত্রে বেসরকারি বিদ্যুৎ উৎপাদন কেন্দ্রগুলোতে নিজ নিজ ব্যবস্থাপনায় প্ল্যান্টের চাহিদা অনুযায়ী জ্বালানি তেল আমদানির ব্যবস্থা করার লক্ষ্যে প্রয়োজনীয় কার্যক্রম নেয়ার জন্য বিদ্যুৎ বিভাগকে অনুরোধ করে। এছাড়াও গত বছর ২৩ ফেব্রুয়ারি বিদ্যুৎ বিভাগে অনুষ্ঠিত এক সভায় বাংলাদেশ পেট্রোলিয়াম করপোরেশন জানায়, বিপিসি কর্তৃক সব পাওয়ার প্ল্যান্টে জ্বালানি তেল সরবরাহ করা সম্ভব নয়। বেসরকারিভাবে জ্বালানি তেল আমদানির লক্ষ্যে পরীক্ষা-নিরীক্ষাপূর্বক মতামত দেয়ার জন্য বিদ্যুৎ বিভাগের যুগ্ম সচিবকে (উন্নয়ন) আহবায়ক করে একটি কমিটি গঠন করা হয়। এ কমিটি গত বছর ২৭ মার্চ একটি প্রতিবেদন জমা দেয়। এর ওপর গত ১০ জুলাই বিদ্যুৎ বিভাগে একটি সভা অনুষ্ঠিত হয়। ওই সভায় নেয়া সিদ্ধান্তে বলা হয়, বেসরকারি খাতে ফার্নেস অয়েল আমদানির ক্ষেত্রে টোটাল সার্ভিস চার্জ ৯ শতাংশ নির্ধারণ করা হয় এবং প্রতিবছর জুলাই মাসে এ সার্ভিস চার্জ রিভিউ করা হবে। সিদ্ধান্ত অনুযায়ী, বিভিন্ন স্পন্সর কোম্পানি তাদের প্ল্যান্টের প্রয়োজনে ভিন্ন ভিন্ন পরিমাণ জ্বালানি তেল আমদানি করবে এবং সরকার জ্বালানি তেলের মূল্যের ওপর ৯ শতাংশ হারে স্পন্সর কোম্পানিকে সার্ভিস চার্জ দেবে। এর ফলে সরকারের দুই দিকেই ক্ষতি হচ্ছে বলে মনে করছেন সংশ্লিষ্টরা। অনেকে বলছেন, অত্যন্ত লাভজনক বলে সরকারের এক মন্ত্রীর পারিবারিক প্রতিষ্ঠানের হাতে চলে গেছে ২ হাজার ৩শ মেগাওয়াট ক্ষমতার বিদ্যুৎকেন্দ্র।
 
ব্যয় বৃদ্ধি ১০ গুণ
বিদ্যুৎ উন্নয়ন বোর্ডের সূত্র অনুযায়ী গত দুই বছরে বিদ্যুৎ খাতে যা ব্যয় হয়েছে রেন্টাল ও কুইক রেন্টাল থেকে বিদ্যুৎ কিনতে ব্যয় বাড়বে তার প্রায় দশ গুণ। ২০০৯-১০ অর্থবছরে কুইক রেন্টাল ও রেন্টাল থেকে বিদ্যুৎ কিনতে পিডিবির ব্যয় হয়েছিল ৯৮৫ কোটি টাকা, ২০১০-১১ অর্থবছরে তা প্রায় চার গুণ বেড়ে হয় ৪ হাজার ৩৬৪ কোটি টাকা, ২০১১-এর অর্থবছর শেষে এ ব্যয় দাঁড়ায় ৮ হাজার ৯৯৮ কোটি ৪০ লাখ টাকায়। আইপিপি ও এসপিপি (স্মল পাওয়ার প্রডিউসারস) থেকে বিদ্যুৎ কিনতে ব্যয় হবে আরো প্রায় ৩ হাজার কোটি টাকা। উচ্চমূল্যে বিদ্যুৎ কিনে ব্যয় তুলতে পিডিবির আয় করতে হবে প্রায় ১৮ হাজার কোটি টাকা। এ আয় করতে হলে বিদ্যুতের দাম কয়েক গুণ বাড়াতে হবে।
একাধিক সূত্রে জানা গেছে, বিনা টেন্ডারের কুইক রেন্টাল, রেন্টাল ও ¯^তন্ত্র বিদ্যুৎ উৎপাদন কেন্দ্র (আইপিপি) থেকে উচ্চমূল্যে বিদ্যুৎ কিনতে সরকারের এক বছরেই ভর্তুকি দিতে হবে ১২ হাজার কোটি টাকা। সরকার যতই ভর্তুকির কথা বলুক না কেন বাড়তি এ টাকার চাপের বোঝা অবশ্য বইতে হবে সাধারণ গ্রাহককেই এবং তার প্রভাব পড়বে বিভিন্নভাবে। ইতিমধ্যে বিদ্যুতের মূল্য বেড়ে যাওয়ায় চাপের মুখে পড়েছে দেশের উৎপাদন খাত ও অর্থনীতি। এতে বাড়ছে মূল্যস্ফীতি, ফলে বাড়ছে জনদুর্ভোগ। এর ফলে অবশ্য লাভবান হচ্ছে দেশি-বিদেশি হাতেগোনা কিছু ব্যক্তি। বিশ্লেষকদের মতে, তরল জ্বালানিনির্ভর বিদ্যুৎকেন্দ্রের প্রতি নির্ভরশীলতা কমাতে না পারলে সামগ্রিক অর্থনীতির ওপর চাপ আরো বাড়বে। ফলে জনগণ চরম ভোগান্তির মুখে পড়বে।
জনগণের সুবিধার চাইতে নানামুখী ভোগান্তি বেড়েছে। জনগণকে অধিক মূল্যে বিদ্যুৎ কিনতে হচ্ছে। সংশ্লিষ্ট বিষয়ে বিশেষজ্ঞ ব্যক্তিদের বক্তব্য, জনগণকে কেবল সরাসরি বিদ্যুতের বাড়তি মূল্য দিয়ে অতিরিক্ত অর্থ ব্যয় করতে হচ্ছে তাই নয়, সরকার জনগণকে যে ভর্তুকি দিচ্ছে বলে দাবি করছে তার টাকাও জনগণকে দিতে হচ্ছে অতিরিক্ত ট্যাক্স, ভ্যাট ইত্যাদির মাধ্যমে। এ ছাড়াও বিদ্যুতের মূল্য বৃদ্ধির ফলে প্রভাব পড়ছে কৃষিসহ নানাবিধ উৎপাদনে। ফলে কৃষিতে খরচ বাড়ছে, যার প্রভাব পড়ছে খাদ্যদ্রব্যে। শিল্পকারখানায় ব্যয় বাড়ছে। সেই বাড়তি ব্যয় সামাল দিতে শিল্পপণ্যের মূল্য বাড়ছে। সেই টাকাও জনগণকে তার পকেট থেকে দিতে হচ্ছে।
মূল্যবৃদ্ধির আগে পিডিবি সাধারণ ভোক্তার কাছে প্রতিইউনিট বিদ্যুৎ বিক্রি করেছে ২ দশমিক ৮ টাকায়। পিডিবির সূত্রে জানা গেছে, প্রতিইউনিট বিদ্যুৎ উৎপাদনে সরকারের খরচ হয় ৪ দশমিক ৮ টাকা। ঘাটতির পরিমাণ প্রায় ২ টাকা। এই ঘাটতি পূরণে সরকার একটি বিপুল অঙ্কের ভর্তুকি দিয়ে থাকে। কিন্তু বিশেষজ্ঞদের হিসেব অনুযায়ী বর্তমানে কুইক রেন্টাল পাওয়ার প্ল্যান্টে প্রতিইউনিট বিদ্যুৎ উৎপাদনে খরচ পড়বে ৫ টাকা। সরকার যদি তাদের কাছ থেকে ১১ টাকায় বিদ্যুৎ কেনে তাতে ভর্তুকি দিতে হবে ৮ টাকা। ফলে ভর্তুকির যে বিপুল পরিমাণ অর্থের কথা সরকার এতদিন বলে আসছিল এবার কমপক্ষে তার প্রায় ৬ গুণ দিতে হবে।
 
আমরা সরকারি সিদ্ধান্তের বাইরে কোনো কথা বলতে পারি না
এএসএম আলমগীর কবীর, চেয়ারম্যান, পিডিবি
সাপ্তাহিক ২০০০ : কুইক রেন্টাল, রেন্টাল ও আইপিপির মাধ্যমে কি বিদ্যুৎ সমস্যার সমাধান হবে বলে মনে করেন?
আলমগীর কবীর : দেশের বিদ্যুৎ ঘাটতি মোকাবেলার জন্যই সরকার রেন্টাল ও কুইক রেন্টাল পাওয়ার প্ল্যান্ট স্থাপনের সিদ্ধান্ত নেয় এবং সে অনুযায়ী দ্রুত কোম্পানিগুলোকে কাজ দেয়। তারা কাজ করছে। আশা করি শিগগিরই বিদ্যুৎ সমস্যার সমাধান হবে।
২০০০ : এ কোম্পানিগুলোর মাধ্যমে বিদ্যুতের উৎপাদনের পরিমাণ যা বাড়ছে তা কি পিডিবির মাধ্যমে বাড়ানো সম্ভব ছিল না?
আলমগীর কবীর : সম্ভব ছিল না বলেই হয়তো সরকার এ সিদ্ধান্ত নিয়েছে।
২০০০ : আপনাদের উৎপাদন তো গত দুই বছরে কমেছে। বিশেষজ্ঞরা বলছেন, যন্ত্রপাতি মেরামত করেই বিদ্যুতের উৎপাদন বাড়ানো সম্ভব ছিল এতে করে বাড়তি টাকাও কাউকে দিতে হতো না?
আলমগীর কবীর : আমরা সরকারি সিদ্ধান্তের বাইরে তো কোনো কথা বলতে পারি না।
২০০০ : বাড়তি যে টাকা বেসরকারি খাতে ভর্তুকি দেয়া হচ্ছে তা দিয়ে পিডিবিকে কি শক্তিশালী করা সম্ভব ছিল, আপনি কি মনে করেন?
আলমগীর কবীর : হয়তো সম্ভব ছিল। কিন্তু সরকারি পরিকল্পনায় হয়তো ভিন্ন কিছু রয়েছে।
 
এনার্জি অ্যান্ড পাওয়ার রাষ্ট্রের হাতে না থাকলে পুরো দেশ জিম্মিদশায় পড়তে পারে
অধ্যাপক আনু মুহাম্মদ, অর্থনীতিবিদ
যারা সুবিধাভোগী তারা বলে যে, এটা সরকারের একটা যুগান্তকারী সিদ্ধান্ত। সিদ্ধান্তটি হলো, এখন থেকে পাওয়ার জেনারেশন হবে প্রাইভেট সেক্টরে। বিদেশি এবং দেশি কোম্পানি থাকবে সেখানে। তারা আইপিপি হিসেবে কাজ করবে। তারা যাতে এটাতে আকৃষ্ট হয় সেজন্য সরকার ইনসেনটিভ দেবে। সেই ইনসেনটিভের মধ্যে সাবসিডাইজড ওয়েতে জ্বালানি সরবরাহ করা একটা, লাভের টাকা যাতে তাদের দেশে পাঠাতে পারে তার নিশ্চয়তা একটা, ট্যাক্স হলিডে একটা, যন্ত্রপাতি আমদানির ক্ষেত্রে ট্যাক্স ফ্রি করা একটা আর পাওয়ার সেক্টরটাকে ওপেন করা।
এর ফলে বিশ্বব্যাংক ও আইএমএফের যে নির্দেশনা ছিল সেটার ধারাবাহিকতা বজায় রাখা হলো। এখানে মূল কথা ছিল যে, বিশ্বব্যাংক ও এডিবি রাষ্ট্রীয় পাওয়ার প্ল্যান্টে কোনো অর্থ জোগান দেবে না। আমাদের কথা হলো, তারা অর্থ না দিলে তো আমাদের কোনো অসুবিধা নেই। কারণ একটা ১ হাজার মেগাওয়াটের পাওয়ার প্ল্যান্ট বসাতে তেমন কোনো বৃহৎ অঙ্কের অর্থ লাগে না। এখনকার টাকায় ৫শ কোটি টাকা যথেষ্ট। এক বছরে বর্তমানে যে ২ হাজার কোটি টাকার তেল আমদানি করতে হবে তা দিয়ে ৪ হাজার মেগাওয়াট বিদ্যুৎ উৎপাদনের পাওয়ার প্ল্যান্ট বসানো সম্ভব। এই ২ হাজার কোটি টাকা তো সরকার দিচ্ছে। এই টাকা তো এডিবি বা ওয়ার্ল্ড ব্যাংক লোন দিচ্ছে না। তার মানে সরকার এটা করতে পারে।
কাজেই যারা বিদ্যুৎ সেক্টরকে প্রাইভেটাইজ করতে চায় তাদের জন্য বিশ্বব্যাংক ও এডিবির বক্তব্য একটা সিগন্যাল। এই সিগন্যালটাকে সরকার ব্যবসায়ীদের সুবিধা দিতে কাজে লাগাচ্ছে। এমনকি রাষ্ট্রীয় পাওয়ার প্ল্যান্ট বন্ধ করে প্রাইভেট সেক্টরকে সাহায্য করার পরিকল্পনা হলো। গ্যাস সেক্টরটাও সরকারের হাত থেকে চলে গিয়েছিল বহুজাতিক কোম্পানির হাতে। একটা জিম্মিদশা আর কী। সুতরাং এনার্জি অ্যান্ড পাওয়ার রাষ্ট্রের হাতে না থাকলে পুরো দেশ জিম্মিদশায় পড়তে পারে। প্রাইভেট কোম্পানিকে প্রয়োজন অনুযায়ী একটু-আধটু শেয়ার দেয়া যেতে পারে কিন্তু মূল ক্ষমতাটা রাষ্ট্রের হাতে না থাকলে জিম্মিদশা তৈরি হয়। এখন আমাদের প্রশ্ন হলো, এই জিম্মিদশাটা সরকার নিজে আগ্রহ করে কেন তৈরি করে? উত্তরটা হলো, সরকার কিছু গ্রুপকে ব্যবসা দিতে চায়। এখন বিদ্যুৎ সমস্যা যখন তুঙ্গে উঠেছে তখন সরকার ব্যাপকভাবে ব্যবসায়ীদের সুবিধার পথ তৈরি করে দিতে শুরু করেছে। যারা কোনোদিন এসব নিয়ে কাজ করেনি তাদেরও কাজ দেয়া হচ্ছে। যেমন রাষ্ট্রীয় সংস্থা সম্পর্কে বলা হচ্ছে, অভিজ্ঞতা নেই কিন্তু প্রাইভেট সেক্টরে যাদের কাজ দেয়া হচ্ছে তারা তো কোনোদিন এ জাতীয় কোনো কাজই করেনি। অর্থাৎ ব্যাপারটা হলো এমন যে, মনে করেন আমি একটা কোম্পানি খুলে বললাম, আমি পাওয়ার প্ল্যান্ট করব। আমাকে দিয়ে দেয়া হলো কমিশন-টমিশন ইত্যাদি। সরকারের নীতিনির্ধারকদের দ্বারা আরেকটা ইনসেন্টিভ আছে, আপনি যদি পাবলিক সেক্টরে কোনো কাজ করেন তাহলে কোনো কমিশন নেই। কিন্তু প্রাইভেট সেক্টরে কাজ করলে কমিশন আছে, আরো অনেক সুবিধা আছে।
কিন্তু প্রাইভেট সেক্টরে আমাদের অসুবিধাটা কী? আমাদের অসুবিধা হচ্ছে প্রাইভেট সেক্টর হওয়া মানেই হলো ১ টাকার জিনিস ৫ টাকায় কিনতে হবে। ‘প্রাইভেট সেক্টর পাবলিক সেক্টরের চেয়ে দক্ষ’ যে কথাটা বলা হয় তা আসলে ঠিক নয়, বিতর্কের বিষয়। এখানে কথাটা বলা হয় আসলে দক্ষতার চেয়ে উদ্দেশ্য বাস্তবায়নটাকে বেশি গুরুত্ব দিয়ে। প্রাইভেট সেক্টর বেশি লাভ করতে গিয়ে খরচ কমায়, খরচ কমাতে গিয়ে অযোগ্যতা প্রমাণ করে বা দুর্ঘটনা ঘটায়। যেমন মাগুরছড়ায় দুর্ঘটনা ঘটিয়েছিল কিংবা দীর্ঘসূত্রতা তৈরি হয়। যেমন রেন্টাল পাওয়ার প্ল্যান্ট, অমুক, তমুক ইত্যাদি। আমরা আসলে সেই খাপের মধ্যে পড়ে গেছি। ভেতরে ভেতরে যেসব প্রাইভেট পাওয়ার প্ল্যান্ট তৈরি হয়েছে সেগুলো দেখে অবাক হতে হয় যে, ওরা সরকারের কন্ট্রাক্ট কীভাবে পেল!
 
চুক্তি অনুযায়ী পিডিবি প্রতিইউনিট বিদ্যুৎ কিনবে
১. ডিপিএ পাওয়ার জেনারেশন ইন্টারন্যাশনালের কাছ থেকে ১৩ দশমিক ৯৬ টাকা দরে।
২. সিনহা পাওয়ার আমনুরার কাছ থেকে ৭ দশমিক ৭৭ টাকা দরে।
৩. প্রিমর্ডিয়াল এনার্জি লিমিটেডের কাছ থেকে ১৩ দশমিক ৯৬ টাকা দরে।
৪. এগ্রিটেক এজি জার্মানির কাছ থেকে ১৩ দশমিক ৯৬ টাকা দরে।
৫. দেশ এনার্জি লিমিটেডের কাছ থেকে ১৩ দশমিক ৩৩ টাকা দরে।
সর্বোচ্চ বিদ্যুৎ উৎপাদনের কয়েক বছরের চিত্র : ২০০৭ সালে সর্বোচ্চ বিদ্যুৎ উৎপাদিত হয় ১৭ সেপ্টেম্বরে ৪ হাজার ১শ ৩০ মেগাওয়াট। ২০০৮ সালে সর্বোচ্চ বিদ্যুৎ উৎপাদিত হয় ১৯ সেপ্টেম্বরে ৪ হাজার ৩৬ মেগাওয়াট। ২০০৯ সালে সর্বোচ্চ বিদ্যুৎ উৎপাদিত হয় ১৮ সেপ্টেম্বরে ৪ হাজার ২শ ৯৬ মেগাওয়াট। ২০১০ সালে সর্বোচ্চ বিদ্যুৎ উৎপাদিত হয় ২০ আগস্ট ৪ হাজার ৬শ ৯৮ মেগাওয়াট। ২০১১ সালে সর্বোচ্চ বিদ্যুৎ উৎপাদিত হয় ২৩ সেপ্টেম্বর ৫ হাজার ১শ ৭৪ মেগাওয়াট। ২০১২ সালে সর্বোচ্চ বিদ্যুৎ উৎপাদিত হয় ১ জানুয়ারি ৫ হাজার ৩৬ মেগাওয়াট এবং বাংলাদেশের ইতিহাসে সর্বোচ্চ বিদ্যুৎ উৎপাদনের বছর ছিল ২০১১ সাল।
যেসব কোম্পানি কাজ করছে : বর্তমানে রেন্টাল ও কুইক রেন্টাল বিদ্যুৎ উৎপাদনে যেসব কোম্পানি কাজ করছে সেগুলো হলো দেশ এনার্জি লিমিটেড, ইন্টেগ্রাল এনার্জি লিমিটেড, ওয়েস্ট পাওয়ার জেনারেশন কোম্পানি লিমিটেড, মেসার্স আইসোল্যাক্স ইঞ্জিনিয়ার, ইনিটেক ইঞ্জিনিয়ার, রাজলঙ্কা পাওয়ার কোম্পানি, সামিট গ্রæপ, নর্দার্ন পাওয়ার সলিউশন লিমিটেড, প্রিমর্ডিয়াল এনার্জি লিমিটেড, বাংলাদেশ ডিজেল প্ল্যান্ট, সিনহা পাওয়ার জেনারেশন, ডিপিএ পাওয়ার জেনারেশন ইন্টারন্যাশনাল, এগ্রিটেক এজি জার্মানি এবং এপিপি এনার্জি ইত্যাদি।





481

২০১১ সালে বিশ্বজুড়ে যত স্মার্টফোন বিক্রি হয়েছে তার অর্ধেকই অ্যান্ডরয়েড অপারেটিং সিস্টেম সংবলিত। সেদিন বেশি দূরে নেই যখন গুগলের অ্যান্ডরয়েড ছাড়া স্মার্টফোন, ট্যাবলেট, ল্যাপটপ ইত্যাদি চিন্তাই করা যাবে না। যেমন এক সময় উইন্ডোজ ছাড়া কম্পিউটার চিন্তাই করা যেত না। অ্যান্ডরয়েড-এর জনপ্রিয়তার পেছনে একটি প্রধান কারণ হচ্ছে এর সঙ্গে সামঞ্জস্যপূর্ণ, মজার, অভিনব ও নির্ঝঞ্ঝাট অসংখ্য অ্যাপ বা অ্যাপলিকেশন। অ্যাপলিকেশন কি সবাই জানি। এক কথায় অ্যাপলিকেশন হলো মোবাইল ফোন ও ট্যাবলেট জাতীয় ছোট ডিভাইসের উপযোগী করে বানানো সফ্টওয়্যার। অ্যান্ডরয়েড-এর ১০টি জনপ্রিয় অ্যাপলিকেশনের কথা তুলে ধরা হলো।
 
গুগল স্কাই ম্যাপ
জিপিএস প্রযুক্তি ব্যবহার করে এই অ্যাপটি পৃথিবীর বাইরের গ্রহ-তারা চিনতে আপনাকে সাহায্য করবে। যেমনÑ একদিকে একটি তারা রয়েছে, আপনি সেদিকে ডিভাইসটিকে ধরলে, অ্যাপের মাধ্যমে জানতে পারবেন ওই তারার হালহকিকত। অ্যাপটি কম্পাসের কাজও করে।
 
নিউজ রিপাবলিক
এপি, এএফপি, বিএনও নিউজ, ইউইক, নিউ মিডিয়া এজ ইত্যাদি শীর্ষস্থানীয় সংবাদ সংস্থার সর্বশেষ সংবাদ পরিবেশন করবে এই অ্যাপটি। খেলার খবর থেকে শুরু করে গ্ল্যামার জগতের সব সংবাদ আপনি এই ছোট্ট অ্যাপটির মাধ্যমে জানতে পারবেন।
হাউন্ড
লিখতে হবে না শুধু যেকোনো একজন শিল্পীর নাম অথবা তার গাওয়া একটি গানের অংশ উচ্চারণ করুন, এই হাউন্ড অ্যাপটি কয়েক সেকেন্ডের মধ্যে আপনার সামনে সেই শিল্পীর জীবনী, সংবাদ, ছবি, গানের কথা ইত্যাদি হাজির করবে।
 
দ্য ওয়েদার চ্যানেল
ফোনের জিপিএস ব্যবহার করে এই অ্যাপটি আপনার অবস্থান নির্ণয় করবে। তারপরও বিশ্লেষণ শেষে আপনাকে আবহাওয়ার আগাম খবর দেবে। শুধু আপনার পরিবেশের আবহাওয়ার খবরই নয়, এটি পৃথিবীর যে কোনো শহরের আবহাওয়াবার্তা আপনাকে দিতে সক্ষম।
 
ডুডলড্রয়েড
ফোনের মাধ্যমে আঁকাজোখা ও রং করার জন্য এই অ্যাপটি চমৎকার। আঁকার জন্য ২১টি ভিন্ন ভিন্ন তুলি পাচ্ছেন। রঙের ঘনত্বও কমানো-বাড়ানোর সুবিধা রয়েছে। ইচ্ছেমতো এঁকে যান ডিজিটাল ক্যানভাসে।
 
গুগল মিউজিক
এই অ্যাপের মাধ্যমে আপনি গুগলের কেন্দ্রীয় সার্ভারে (ক্লাউড প্রসেসিং) প্রায় ২০ হাজার গান জমা রাখতে পারবেন। সুতরাং মোবাইল মেমোরি খরচ হবে না এবং গান হারিয়ে যাওয়ারও সম্ভাবনা থাকবে না। যে অডিও বা ভিডিও গানটি পছন্দ সেটিতে শুধু ক্লিক করবেন আর উপভোগ করবেন।
  
ভিনিয়েট
স্মার্টফোনে তোলা ছবিটি সম্পাদনার ক্ষেত্রে এই অ্যাপটি আপনাকে ভীষণ সাহায্য করবে। একটি ছবিকে আর্টিস্টিক করে তুলতে এটি আসলেই কাজের। ছবিতে ৮৪ ধরনের ইফেক্ট তৈরি করতে পারছেন, ছবিতে জুড়ে দিতে পারেন সুন্দর সুন্দর ফ্রেম। ৫৯টি ফ্রেম রয়েছে।              
 
প্রেই অ্যান্টি-থেফ্ট
এটি একটি ফোন-ট্র্যাকার অ্যাপ। অ্যাপটি থাকা অবস্থায় যদি আপনার দামি ফোন বা ট্যাবলেটটি হারিয়ে যায় তাহলে সেটি ফিরে পাওয়ার সম্ভাবনা রয়েছে। ফোনটিকে যখন সক্রিয় করা হবে তখন ইন্টারনেট অথবা এসএমএস-এর মাধ্যমে ফোনটির অ্যাপকে একটি সঙ্কেত পাঠাতে হবে। সঙ্কেত পেয়ে অ্যাপটি আপনাকে ফোনের অবস্থান জানাবে, ফোন লক করবেÑ এমনকি ফোনের ফাইলগুলোও মুছে দিতে পারবে।
 
লেয়ার
ছবি কাটাকাটি এবং একটি বিষয়কে অন্য একটি বিষয়ের সঙ্গে জুড়ে দিতে এই অ্যাপটির জুড়ি নেই। ফোন ক্যামেরায় আপনি আপনার ছবি তুললেন। ছবিটি থেকে আপনার ছবিটি নিখুঁতভাবে কেটে নিয়ে তাজমহলের ছবিতে লাগিয়ে দিলেন। যেনÑ আপনি তাজমহলের সামনেই আছেন। এই পুরো কাজটি করে দেবে লেয়ার।
 
গুগল রিডার
মোবাইলফোনে একসঙ্গে অনেক বন্ধুর ফেসবুক বা অন্য কোনো সোস্যাল নেটওয়ার্কিং সাইটের অ্যাকাউন্ট একসঙ্গে দেখা মানে মহাযজ্ঞ। এই বিড়ম্বনা থেকে আপনাকে মুক্তি দেবে এটি। যেকোনো লেখার চুম্বক অংশ আপনার সামনে হাজির করবে। কি কি দেখতে চান, কতটুকু দেখতে চান ইত্যাদি বিষয়ও ঠিক করে নেয়া যাবে।






685

রাস্তার একপাশে একটি আলাদা লেন। আর এ লেন দিয়ে একটু পরপরই চলে যাচ্ছে বিশাল আকৃতির বাস। কোনো যানজট ছাড়াই। আছে সুদৃশ্য স্টেশন। সেখানে গিয়ে বাসগুলো থামছে আর যাত্রীদের নিয়ে দ্রুত চলে যাচ্ছে। এমন দৃশ্যই দেখা যাবে ঢাকায় বাস র‍্যাপিড ট্রানজিট চালু হলে। যানজটহীন, কার্যকর এবং গতিশীল এই নগর পরিবহন ব্যবস্থাটি এখন পৃথিবীর অনেক দেশেই জনপ্রিয় হয়ে উঠেছে।
ঢাকা বর্তমানে পৃথিবীর অন্যতম দ্রুত সম্প্রসারণশীল শহর। ঢাকা আরবান ট্রান্সপোর্ট নেটওয়ার্ক ডেভেলপমেন্ট স্টাডির (ডিএইচইউটিএস) মতে, ঢাকা মেট্রোপলিটন এলাকায় প্রতিদিন ব্যক্তিগত যাতায়াত ট্রিপের সংখ্যা প্রায় ২৩ মিলিয়ন। আর প্রতিবছর এ ট্রিপ ৩ দশমিক ৮ শতাংশ হারে বাড়ছে। এ কারণে গত কয়েক বছরে ঢাকার পরিবহন ব্যবস্থাকে ঢেলে সাজানোর জন্য নানা ধরনের পরিকল্পনা করা হয়েছে। এর মধ্যে ক্লিন এয়ার সাসটেইনেবল এনভায়রনমেন্ট প্রজেক্টের অধীন ঢাকা ট্রান্সপোর্ট কো-অর্ডিনেশন বোর্ড কর্তৃক বাস্তবায়িত হওয়ার কথা বাস র‌্যাপিড ট্রানজিট প্রকল্পের। বিশ্বব্যাংক এবং এডিবি এ প্রকল্পে অর্থায়ন করবে। গাজীপুর থেকে শাহজালাল বিমানবন্দর এবং বিমানবন্দর থেকে সদরঘাট পর্যন্ত দুটি বিআরটি স্থাপনের পরিকল্পনা রয়েছে। বিশেষজ্ঞদের মতে, ঢাকার গণপরিবহনের সঙ্কট ও যোগাযোগ ব্যবস্থার সঙ্কট কাটাতে বিআরটি অত্যন্ত গুরুত্বপূর্ণ ভ‚মিকা রাখতে পারে কিন্তু অন্য বড় বড় প্রকল্পের ডামাডোলে এর বাস্তবায়নের গতি কমে গেছে। ঢাকার স্ট্র্যাটেজিক ট্রান্সপোর্ট প্ল্যানে বলা হয়েছে, এর প্রথম পর্যায়ে বিআরটি প্রকল্প বাস্তবায়ন করার কথা। কিন্তু বিআরটির বদলে শুরু হয়েছে অন্য প্রকল্প। বিআরটি প্রসঙ্গে ডব্লিউবিবি ট্রাস্টের ন্যাশনাল অ্যাডভোকেসি অফিসার মারুফ রহমান বলেন, ঢাকার পরিবহন ব্যবস্থা এখন নানা সমস্যায় জর্জরিত। এসব সমস্যা কাটাতে অনেক বড় প্রকল্প নেয়া হয়েছে। নিরাপদে, স্বচ্ছন্দে, কম সময়ে এবং কম খরচে যাতায়াতের জন্য ঢাকায় অতিসত্বর অগ্রাধিকার ভিত্তিতে বিআরটি চালু করা প্রয়োজন। অন্য প্রকল্পের তুলনায় বিআরটি কম সময় ও কম খরচে বাস্তবায়ন করা সম্ভব। অথচ এ প্রকল্পের বাস্তবায়নে চলছে ধীরগিত। বিআরটির সঙ্গে সঙ্গে এর স্টেশনগুলোতে যাতে মানুষ সহজে পৌঁছতে পারে সে জন্য উপয্ক্তু ব্যবস্থা এবং পরিবেশ গড়ে তুলতে হবে। এর মাধ্যমে ঢাকার পরিবহন ব্যবস্থার সঙ্কট অনেকাংশে কমে যাবে।
ঢাকায় বর্তমানে ১৮ হাজার কোটি টাকা ব্যয়ে নির্মিত হওয়ার কথা এলিভেটেড এক্সপ্রেসওয়ে। শাহজালাল আন্তর্জাতিক বিমানবন্দর থেকে সাতরাস্তা, মগবাজার, কমলাপুর হয়ে ঢাকা-চট্টগ্রাম মহাসড়কের কুতুবখালীর আগে শেষ হওয়ার কথা এই এক্সপ্রেসওয়ের। আর একই রুটে নির্মিত হওয়ার কথা রয়েছে বাস র‌্যাপিড ট্রানজিটের। এলিভেটেড এক্সপ্রেসওয়ে বিআরটি বাস্তবায়নে প্রতিবন্ধকতা সৃষ্টি হবে বলে মনে করছেন বিশেষজ্ঞরা। জানা গেছে, ইতিমধ্যে মহাখালী ফ্লাইওভারকে বিআরটি বাস্তবায়নের প্রতিবন্ধক হিসেবে চিহ্নিত করেছে বিআরটি কর্তৃপক্ষ। এলিভেটেড এক্সপ্রেসওয়ের চেয়ে বিআরটি প্রকল্পকে ঢাকার জন্য অধিক গুরুত্বপূর্ণ বলে মনে করছেন বিশেষজ্ঞরা। এক্সপ্রেসওয়েতে ঢাকার মোট ট্রিপের প্রায় ৫ শতাংশ হওয়ার কথা যার সবই হবে প্রায় প্রাইভেট গাড়ির। এ ছাড়া র‌্যাম্প দিয়ে গাড়ি ওঠা-নামার পয়েন্টে যানজট তৈরি হবে বলে মনে করছেন তারা। এতে নিচের সড়কের প্রায় ৫০ শতাংশ জায়গা নষ্ট হবে এবং রেলওয়ের অনেক জায়গা ব্যবহার করা হবে বলে ভবিষ্যতে রেলের সম্প্রসারণ বাধাগ্রস্ত হতে পারে। এক গবেষণায় দেখা যায়, মেট্রোরেলের খরচ যেখানে কিলোমিটারপ্রতি ২০০ মিলিয়ন ডলার সেখানে বিআরটির খরচ ১০ মিলিয়ন ডলার। বিশেষজ্ঞরা বলছেন, এলিভেটেড এক্সপ্রেসওয়ের খরচে ঢাকা শহরে ৪০০ কিলোমিটার বিআরটি নেটওয়ার্ক করা সম্ভব। পৃথিবীতে বিআরটি প্রথম চালু হয় ১৯৭৪ সালে ব্রাজিলের কুরিটিবায়। বর্তমানে বিশ্বের অনেক শহরেই এ ব্যবস্থা গড়ে উঠেছে। বিআরটি বাস্তবায়নের অবস্থা সম্পর্কে ঢাকা ট্রান্সপোর্ট কো-অর্ডিনেশন বোর্ডের নির্বাহী পরিচালক ড. এসএম সালেহউদ্দিন বলেন, বিআরটির রয়েছে দুটি অংশ। একটি গাজীপুর থেকে এয়ারপোর্ট, অন্যটি এয়ারপোর্ট থেকে সদরঘাট পর্যন্ত। প্রথম অংশটির অর্থায়ন করছে এশিয়ান ডেভেলপমেন্ট ব্যাংক। এ প্রকল্পের ফিজিবিলিটি স্টাডি শেষ হয়েছে। এখন চলছে ডিজাইন চ‚ড়ান্ত করার কাজ। এ বছরের শেষে অক্টোবর-নভেম্বরে এর কাজ শুরু হতে পারে। এ কাজের দায়িত্বে আছে রোডস অ্যান্ড হাইওয়ে কর্তৃপক্ষ। আর এয়ারপোর্ট থেকে সদরঘাট প্রকল্পটির ফিজিবিলিটি স্টাডির কাজ চলছে। এ অংশের অর্থায়ন করছে বিশ্বব্যাংক। আমরা এ প্রকল্পের ফিজিক্যাল কাজের জন্য বিশ্বব্যাংকের কাছে অর্থায়নের অনুরোধ করেছি। তারা আশ্বাস দিয়েছে এ বিষয়টি তারা তাদের শীর্ষ কর্তৃপক্ষের কাছে তুলে ধরবেন। আমি আশাবাদী এ প্রকল্পে তারা অর্থায়ন করবে। এ প্রকল্পটি ঢাকার জন্য অত্যন্ত জরুরি। কাজের ক্ষেত্রে কোন ধীরগতি আছে বলে আমার মনে হয় না।
বাংলাদেশ প্রকৌশল বিশ্ববিদ্যালয়ের নগর ও অঞ্চল পরিকল্পনা বিভাগের চেয়ারম্যান ও বাংলাদেশ ইনস্টিটিউট অব প্ল্যানারসের সভাপতি অধ্যাপক ড. সারোয়ার জাহান বিআরটি প্রসঙ্গে বলেন, আমার মনে হয়, এতদিনে বিআরটি বাস্তবায়নের অর্ধেক কাজ শেষ হয়ে যাওয়া উচিত ছিল। প্রায় ৩ বছর ধরে এটা নিয়ে কথা হচ্ছে। ঢাকার পরিবহন ব্যবস্থার জন্য বিআরটি অত্যন্ত জরুরি। অথচ ফিজিবিলিটি স্টাডি আর পরিকল্পনাতেই সময় চলে যাচ্ছে। আমাদের দেশে কোনো কাজের পরিকল্পনা আর সেটা বাস্তবায়ন দ্রুত হয় না। আমলাতান্ত্রিক প্রক্রিয়াই এ দীর্ঘসূত্রতা তৈরি করে। বিশেষজ্ঞদের মতামত গুরুত্ব পায় না। ঢাকায় দরকার প্রাইভেট কার নিয়ন্ত্রণ করে গণপরিবহন বৃদ্ধি করা। এজন্য বিআরটি জরুরি অথচ এলিভেটেড এক্সপ্রেসওয়ে করে প্রাইভেট কারকে আমন্ত্রণ জানানো হচ্ছে।





1220

মহাজোট সরকার এমন কী করেছে যে তাকে উৎখাত করতে হবে? তাদের ভুল থাকতে পারে। সেই ভুল শোধরানোর সময় শেষ হয়ে যায়নি। রাজনীতিবিদরা এমনই মনে করছেন। তবে ঝুঁকিটা অন্য জায়গায়। যুদ্ধাপরাধী গোলাম আযমকে গ্রেফতারের পরে দেশে-বিদেশে নানা ষড়যন্ত্র আরো জোরেশোরে শুরু হয়েছে। প্রধানমন্ত্রী শেখ হাসিনার নির্বাচিত সরকারকে উৎখাত করতে একটি অভ্যুত্থান প্রচেষ্টা চলছিল। ১৯ জানুয়ারি সেনাবাহিনী এক সংবাদ সম্মেলনে জানায়, কিছু প্রবাসী বাংলাদেশির ইন্ধনে সেনাবাহিনীতে কর্মরত ও অবসরপ্রাপ্ত কয়েকজন ধর্মান্ধ কর্মকর্তা সম্প্রতি বাংলাদেশের গণতান্ত্রিক ধারা ব্যাহত করার প্রয়াস চালায়, যা  সেনাবাহিনীর ঐকান্তিক  চেষ্টায় প্রতিহত করা হয়েছে। এভাবে সংবাদ সম্মেলন করে অভ্যুত্থানের কথা সংবাদ মাধ্যমে জানানো একটি নজিরবিহীন ঘটনা। তবে এ প্রয়াসকে সব মহল স্বাগত জানিয়েছে। ষড়যন্ত্র উদ্ঘাটনের জন্য সেনাবাহিনীকে ধন্যবাদ জানিয়েছেন প্রধানমন্ত্রী শেখ হাসিনা। বিরোধী দলের বক্তব্যÑ ‘শান্তিপূর্ণ উপায়ে সরকার পরিবর্তনে বিশ্বাস করে বিএনপি’।
 রাজনীতিবিদ, রাজনীতির বিশ্লেষক থেকে শুরু করে অনেকে ঘটনাকে ব্যর্থ সেনা অভ্যুত্থান বলতে নারাজ। তারা একে ‘সরকার উৎখাতের ষড়যন্ত্র’ হিসেবে দেখতে চান। এর সঙ্গে বর্তমান এবং সেনাবাহিনীর  সাবেক কয়েকজন কর্মকর্তা জড়িত থাকার সূত্র পেয়েছে সেনাবাহিনী। জড়িত আছে প্রবাসী ব্যবসায়ী। তাদের কর্মকাণ্ড, উদ্দেশ্য খুঁজে বের করতে তদন্ত কমিটি হয়েছে। এক মাসের মধ্যে তদন্ত শেষ হবে এমন ইঙ্গিত পাওয়া গেছে। এখন প্রশ্ন হলো এমন ঘটনা কেন ঘটল? সেনাবাহিনীর ভেতরে-বাইরে প্রায়ই কি এমন ঘটনা ঘটছে? উত্তর হ্যাঁ হলে আমাদের গণতন্ত্রের জন্য তা অত্যন্ত অশুভ। সম্প্রতি যা ঘটল তা অঙ্কুরেই রুখে দিতে সমর্থ হয়েছে সেনাবাহিনী। এর জন্য তারা দেশে বিদেশে সুনাম পাচ্ছে। ভবিষ্যতে এমন অশুভ কোনো কাজের দায় সেনাবাহিনী নেবে না এটা তারা যেমন স্বীকার করছে তেমনি প্রত্যাশা সবার।
অভ্যুত্থান অপচেষ্টা এবং তা প্রতিহত করা সম্পর্কে দেশের প্রথম সেনাপ্রধান মেজর জেনারেল (অব.) কেএম শফিউল্লাহ বীরউত্তম মনে করেন তার হাতে গড়া সেনাবাহিনী দিনে দিনে অনেক ম্যাচিউর হয়েছে। তারা জানে কোনটা খারাপ আর কোনটা ভালো। অতীতের মতো তারা আর কোনো ভুল পদক্ষেপ নেবে না। ঘটনার প্রতিক্রিয়ায় সাবেক আরেক সেনাপ্রধান লে. জেনারেল (অব.) মাহবুবুর রহমান রাজনৈতিক প্রভাবমুক্ত হয়ে জড়িতদের খুঁজে বের করার পরামর্শ দিয়েছেন। ১৯ জানুয়ারি তারা দুজন সংবাদ মাধ্যমে এই প্রতিক্রিয়া জানান। দুজনই ওই ঘটনাকে দুঃখজনক বলে অভিহিত করেন।
দেশের গণতান্ত্রিক ধারাকে নস্যাৎ করতে সরকার উৎখাতের ষড়যন্ত্রকে দুঃখজনক এবং উদ্বেগের কারণ হিসেবে চিহ্নিত করে শফিউল্লাহ বলেন, কতিপয় ষড়যন্ত্রকারীর তৎপরতা প্রতিহত করে আমাদের সেনাবাহিনী সঠিক সময়ে সঠিক কাজটি করেছে। তারা জানে তাদের কাজ কী, দায়িত্ব কী? ‘ব্যর্থ অভ্যুত্থান’ ঘটনাটি সরকার, প্রধানমন্ত্রী এমনকি আমাদের সার্বিক নিরাপত্তার জন্যই এক ধরনের হুমকি বলে মনে করেন তিনি। এমন পরিস্থিতি সামাল দিয়ে সমূলে ষড়যন্ত্রীদের উৎপাটন করা হবে বলে মনে করেন তিনি। আর ভবিষ্যতে আমাদের সেনাবাহিনী হঠকারী কোনো কাজ করবে না তেমন আস্থাও পোষণ করেন তিনি।
এ ঘটনায় সেনাবাহিনীতে কোনো প্রকার রাজনৈতিক প্রভাব বিস্তার না করে বিশৃক্সখলা সৃষ্টির কারণ ও এর সঙ্গে জড়িতদের খুঁজে বের করার দাবি করেন বিএনপির স্থায়ী কমিটির সদস্য সাবেক সেনাপ্রধান মাহবুবুর রহমান। উদ্বেগ জানিয়ে তিনি বলেন, সেনাবাহিনী আমাদের গর্বের ধন। তাদের সব বিতর্কের ঊর্ধ্বে রাখতে হবে। দক্ষতার ভিত্তিতে মূল্যায়ন করতে হবে। ঘটনার তদন্ত স্বাধীন ও প্রভাবহীন থাকার কথা বলেছেন ড. আকবর আলি খান। তার দাবি এটা সত্যি সত্যি যদি সেনাবাহিনীর ভেতর থেকে কেউ করে থাকে তাহলে সেনাবাহিনীকে তাদের মতো করে ব্যবস্থা নিতে দেয়া হোক। রাজনৈতিক কোনো হস্তক্ষেপ যেন না হয় তার দিকে ইঙ্গিত করেন তিনি। দেশের সাধারণ মানুষেরও তাই চাওয়া। আমাদের সেনাবাহিনী দেশের কোনো বিচ্ছিন্ন অংশ নয়। এটা সাধারণ মানুষ যেমন মানে, তেমনি মানে সেনাবাহিনী। তাই সেনাবাহিনীর মধ্যে কোনো সঙ্কট তৈরি হলে তা আমাদেরই সমস্যা, দেশের সমস্যা। দেশ বিপন্ন হলে, গণতন্ত্র নস্যাৎ হলে তা অন্যদের মতো সেনাবাহিনীর জন্যও সমস্যা। তাই তো প্রধানমন্ত্রী শেখ হাসিনা  ষড়যন্ত্র উদ্ঘাটনের জন্য  সেনাবাহিনীকে ধন্যবাদ দিয়ে বলেন, ‘তারাও বেঁচে গেছে, দেশও বেঁচে গেছে’।
এরপরও প্রধানমন্ত্রী সেনাবাহিনীতে অভ্যুত্থান চেষ্টার জন্য প্রধান বিরোধী দল বিএনপির দিকে অভিযোগের আঙুল তুলেছেন। প্রধানমন্ত্রীর ভাষায়Ñ তাদের (বিরোধী দলের) বক্তব্য-বিবৃতি বিশ্লেষণ করলেই ‘অনেক কিছু’ স্পষ্ট বোঝা যায়। বিরোধী দলের  নেতা খালেদা জিয়াকে উদ্দেশ করে ২১ জানুয়ারি গণভবনে এক মতবিনিময় অনুষ্ঠানে তিনি বলেন, ‘কিছু বলার থাকলে তা সংসদে এসে বলুন। ভিন্ন পথ খুঁজে ক্ষমতায় যাওয়া বাংলাদেশে আর হবে না ইনশাল্লাহ।’
‘বর্তমান সরকারের সময়ে সেনাসদস্যদের গুম করা হচ্ছে’- গত ৯ জানুয়ারি চট্টগ্রামে এক সমাবেশে বিএনপি চেয়ারপারসন খালেদা জিয়ার এমন অভিযোগের প্রসঙ্গ এনে ১৯ জানুয়ারি সেনাবাহিনীর সংবাদ সম্মেলনে বলা হয়, ‘একটি বৃহত্তর রাজনৈতিক দলও মনগড়া, বিভ্রান্তিকর ও প্রচারণামূলক সংবাদের সঙ্গে তাল মিলিয়ে অভিযোগ করে, যা  সেনাবাহিনী তথা সচেতন নাগরিকদের মধ্যে অনাকাক্সিক্ষত উস্কানিমূলক বিতর্কের সৃষ্টি করে।’
এ বিষয়ে প্রধানমন্ত্রীর বক্তব্যÑ‘তাদের (বিরোধী দল) বক্তৃতা, বিবৃতি একবার অ্যানালাইসিস করা হলেই অনেক কিছু পরিষ্কার হয়ে যাবে দেশের মানুষের কাছে।’ অতীতে  সেনাবাহিনীর ‘কাঁধে বন্দুক রেখে যারা ক্ষমতায় এসেছে’; তারা হত্যা, অভ্যুত্থানের মাধ্যমে সেনাবাহিনীর ক্ষতি করেছে বলেও তিনি উল্লেখ করেন।
অন্যদিকে প্রধান বিরোধী দল বিএনপি ঘটনাকে কীভাবে বিশ্লেষণ করছে?
বিএনপি বলছে শান্তিপূর্ণ উপায়ে সরকার পরিবর্তনে বিশ্বাস করে তারা। ‘সরকারের বিরুদ্ধে বিএনপি ষড়যন্ত্র করছে’Ñপ্রধানমন্ত্রী শেখ হাসিনার এমন বক্তব্য প্রত্যাখ্যানও করেছে দলটি। কমিউনিস্ট পার্টির সমাবেশে বোমা হামলায় নিহতদের স্মরণে ২০ জানুয়ারি সকালে পুরানা পল্টনে কমিউনিস্ট পার্টির কার্যালয়ে ফুল দিয়ে শ্রদ্ধা নিবেদন করে বিএনপির ভারপ্রাপ্ত মহাসচিব মির্জা ফখরুল ইসলাম আলমগীর তার দলের অবস্থান জানান সাংবাদিকদের। ঘটনা নিয়ে বর্তমান সরকার বিভিন্ন ‘কল্পকাহিনী’ তৈরি করছে ২১ জানুয়ারি এমন অভিযোগও করেন মির্জা ফখরুল।
সাবেক রাষ্ট্রপতি জিয়াউর রহমানের জন্মবার্ষিকীর অনুষ্ঠানে বিএনপি চেয়ারপারসন খালেদা জিয়ার উপস্থিতিতে ফখরুল বলেন, ‘আওয়ামী লীগ গণতন্ত্রে বিশ্বাস করে না। তারা ’৭৪ সালে বাকশাল প্রতিষ্ঠা করে দেশে একদলীয় শাসন কায়েম করেছিল। এবার ভিন্ন  লেবাসে তারা একই কাজ করছে।’
সেনা সদর তার ব্রিফিংয়ে বিরোধীদলীয় নেতা খালেদা জিয়ার চট্টগ্রামের পলোগ্রাউন্ডে সেনাবাহিনীর কর্মকর্তা গুম হচ্ছে- এরকম বক্তব্যকে উস্কানিমূলক বলেছেন। এ বিষয়ে ২০ জানুয়ারি সাংবাদিকদের প্রশ্নে  মির্জা ফখরুল বলেন, এ রকম বক্তব্য অনভিপ্রেত। যিনি তিন তিন বার দেশের প্রধানমন্ত্রী ছিলেন, বর্তমানে বিরোধীদলীয় নেতা, দেশের সেনাবাহিনীকে শক্তিশালী করতে তিনি এবং সাবেক রাষ্ট্রপতি জিয়াউর রহমান কাজ করেছেন, তার সম্পর্কে এ রকম বক্তব্য জনগণের কাছে গ্রহণযোগ্য হবে না।
 বাংলাদেশে ‘সরকার উৎখাত ষড়যন্ত্র’র খবর হয়েছে বিশ্বব্যাপী। ঘটনার নিন্দা জানিয়েছে অনেক দেশ। অভ্যুত্থান চেষ্টার তীব্র নিন্দা জানিয়েছে যুক্তরাষ্ট্র। ভারতের কলকাতা থেকে প্রকাশিত আনন্দবাজার পত্রিকার এক খবরে বলা হয়েছে‘অগণতান্ত্রিক পদ্ধতিতে বাংলাদেশের প্রধানমন্ত্রী শেখ হাসিনাকে ক্ষমতা থেকে সরানোর চেষ্টা করা হলে ভারত সরকার তার পাশেই থাকবে। নয়াদিল্লি থেকে অগ্নি রায়ের প্রতিবেদনে বলা হয়, ওই ধরনের কোনো চেষ্টা হলে শেখ হাসিনাকে সব ধরনের সহযোগিতা করার সিদ্ধান্ত নিয়েছেন প্রধানমন্ত্রী মনমোহন সিং। বাংলাদেশ সরকারকেও সে বার্তা দেয়া হয়েছে বলে প্রতিবেদনে উল্লেখ করা হয়’ (দৈনিক সমকাল, ২২ জানুয়ারি ২০১২)।
 এদিকে নির্বাচিত সরকারকে উৎখাত, সেনাবাহিনীতে বিশৃক্সখলা সৃষ্টি ও অভ্যুত্থানের অপচেষ্টার তীব্র নিন্দা জানায় বাংলাদেশ ফেডারেল সাংবাদিক ইউনিয়ন নেতৃবৃন্দ। ২০ জানুয়ারি এক যৌথ বিবৃতিতে তারা বলেন, ‘নির্বাচিত সরকারকে উৎখাতের ঘৃণ্য উদ্দেশ্যে কতিপয় বিপথগামী, ষড়যন্ত্রকারী ও কুচক্রী সাবেক বর্তমান সেনাসদস্যের পবিত্র ধর্মকে পুঁজি করে দেশপ্রেমিক সেনাবাহিনীতে বিশৃক্সখলা সৃষ্টি এবং অভ্যুত্থানের মাধ্যমে প্রধানমন্ত্রী শেখ হাসিনার প্রাণনাশের অপচেষ্টার খবরে গভীর উদ্বেগ, ক্ষোভ ও নিন্দা প্রকাশ করছি।’ হীন অভ্যুত্থান ষড়যন্ত্রকে ব্যর্থ করে দেয়ায় সরকার ও সেনাবাহিনীকে ধন্যবাদ জানান নেতৃবৃন্দ। তারা এই চক্রান্তের সঙ্গে জড়িত সামরিক ও বেসামরিক ব্যক্তি এবং পর্দার অন্তরালের রাজনৈতিক শক্তিকে চিহ্নিত করে দৃষ্টান্তমূলক শাস্তির জোর দাবি জানান। এটা স্পষ্টতই রাষ্ট্রদ্রোহিতা বলে মনে করেন তারা।
রাজনৈতিক দলগুলোর সঙ্গে দেশের পেশাজীবী সংগঠনের পক্ষ থেকেও সরকার উৎখাত ষড়যন্ত্রের নিন্দা জানানো হয়েছে।
মহাজোট সরকার তার মেয়াদ শেষ করবে! অবাধ, সুষ্ঠু ও নিরপেক্ষ নির্বাচনের মধ্য দিয়ে নতুন সরকার ক্ষমতায় আসবেÑ এটা আওয়ামী লীগ যেমন চায়, তেমনি চায় বিএনপিও। গণতন্ত্রের ধারা বিপন্ন হলে কেবল আওয়ামী লীগ, তার নেতবৃন্দ, তার সঙ্গে জোটবাঁধা দলের নেতারাই বিপন্ন হন না, কঠিন সমস্যায় পড়তে হয় বিএনপিকেও। ২০০৭ সালের ১১ জানুয়ারির পরবর্তী দুই বছর নিশ্চয়ই ভুলে যাননি বিরোধী দলের নেতা, বিএনপি চেয়ারপারসন খালেদা জিয়া! তিনি নিজে জেলবাস করেছেন। তার দুই পুত্রের পরিণতিও তিনি জানেন। সেই ধকল এখনো কাটিয়ে উঠতে পারেননি তিনি। তার দলের অনেক নেতাকে এখনো জেলের ঘানি টানতে হচ্ছে। পরিস্থিতি ঘোলা না হলে খালেদা জিয়ার দুই ছেলে দেশে ফিরতে পারবেন এমন আশাও অনেকে করেন না। তাই প্রধানমন্ত্রী শেখ হাসিনার সন্দেহের তীর বিএনপির দিকে ছুটতেই পারে। পরিস্থিতি অশান্ত করার ষড়যন্ত্র তো থেমে নেই। তবে সব ছাপিয়ে প্রধানমন্ত্রীর এ কথা যেন সত্যি হয় ‘ভিন্ন পথে ক্ষমতায় যাওয়ার দিন শেষ’।





1162

জল আর জলবায়ুর চোখে উন্নয়ন দেখতে চাই। তেমন উন্নয়ন চাইলে প্রয়োজন তেমন পরিকল্পনা। টেকসই তেমন পরিকল্পনার বাস্তবায়ন কেবল সেই কাক্সিক্ষত উন্নয়ন ঘটাতে পারে। জল আর বায়ুর চোখে উন্নয়ন দেখার সেই স্বপ্ন তাহলেই কেবল রূপায়ণ সম্ভব। বাংলাদেশের মানুষ এখন সেই স্বপ্ন দেখে।
সেই স্বপ্নঘেরা বাংলাদেশ ব-দ্বীপ পরিকল্পনা ২১০০ এখন তৈরি হচ্ছে। পরিকল্পনা কমিশন ইতিমধ্যে খসড়ার কাজ শুরু করেছে। দুবছর লাগবে একুশ শতকের এই দীর্ঘমেয়াদি উন্নয়ন পরিকল্পনা প্রণয়নে। আমাদের উন্নয়ন পরিকল্পনা তৈরির অভিজ্ঞতা অনেক দিনের। কিন্তু শতবর্ষী পরিকল্পনা তৈরির কোনো পূর্ব অভিজ্ঞতা নেই। তাই আমাদের এই বিশাল কর্মযজ্ঞ সাধন করতে হবে লোকজ জ্ঞান আর এদেশবাসীর সম্মিলিত চিন্তা ও কর্মপ্রয়াসের মাধ্যমে। প্রয়োজন হবে দেশব্যাপী জনপরামর্শ সভা ও বৈঠকের। প্রয়োজন হবে সুদৃঢ় রাজনৈতিক ঐকমত্য ও সমঝোতা।
আমরা জানি, বাংলাদেশ বিশ্বের সবচেয়ে বড় জীবন্ত ব-দ্বীপ। পদ্মা-মেঘনা-যমুনা বিধৌত পলল ভূমির দেশ। এদেশের মানুষের জীবন-জীবিকা ও সংস্কৃতি নদী কেন্দ্রিক। তাই ব-দ্বীপ পরিকল্পনা আমাদের জন্য উন্নয়ন পরিকল্পনা। কেবল জল নয়, কৃষি জীব-বৈচিত্র্যের চোখে আমাদের এই উন্নয়ন পরিকল্পনার রূপকল্প আঁকতে হবে। জলবায়ুর চশমায় দেখতে হবে দূরপ্রসারী এই মহাপরিকল্পনা।
কেবল জলসেচ ও নদীশাসনের একরৈখিক দৃষ্টিকোণ থেকে এ মহাপরিকল্পনা তৈরি করলে চলবে না। পরিকল্পনা কমিশনকে ১৬ কোটি মানুষের চোখ দিয়ে দেখে কষতে হবে এই ব-দ্বীপ পরিকল্পনার সব অঙ্ক। জলাভূমি আর প্রাণ-বৈচিত্র্যের রংতুলিতে রাঙাতে হবে শতবর্ষী এই পরিকল্পনা। ব-দ্বীপবাসীর অর্থনৈতিক ও মানবিক উন্নয়ন হতে হবে মুখ্য। ব-দ্বীপবাসী কর্তৃক, ব-দ্বীপবাসীর দ্বারা, ব-দ্বীপবাসীর জন্য বাংলাদেশ পরিকল্পনা কমিশন এই পরিকল্পনা তৈরি করবে। সেজন্য চাই একদল প্রথিতযশা পরিকল্পনাবিদ। যারা জনগণের মতামতের ভিত্তিতে জনগণের জন্য এই জনাশ্রিত উন্নয়ন পরিকল্পনা প্রণয়ন করবেন। এখানে থাকতে হবে রাজনৈতিক ঐকমত্য। ব-দ্বীপের উত্তর-দক্ষিণ, পূর্ব-পশ্চিম জনপদের সব মানুষের ¯^প্ন ধারণ করে তৈরি করতে হবে এই পরিকল্পনা।
ব-দ্বীপ পরিকল্পনা প্রণয়নে জনঅংশীদারিত্বের কোনো বিকল্প নেই। বাস্তবায়নেও এদেশের ১৬ কোটি মানুষের অংশগ্রহণ নিশ্চিত করতে হবে। সেজন্য প্রয়োজন হবে সম্পূর্ণ স্বাধীন, নিরপেক্ষ ও উচ্চ ক্ষমতাসম্পন্ন ব-দ্বীপ কমিশন। জাতীয় পঞ্চবার্ষিক পরিকল্পনায় থাকতে হবে আলাদা বাজেট। জাতীয় বাজেটে ব-দ্বীপ পরিকল্পনা বাস্তবায়নে থাকতে হবে সুনির্দিষ্ট বরাদ্দ। প্রয়োজন হবে ব-দ্বীপ বাজেট। ব-দ্বীপ পরিকল্পনা বাস্তবায়ন পরিবীক্ষণের জন্য প্রয়োজন হবে স্বতন্ত্র পরিবীক্ষণ ও নিরীক্ষা ব্যবস্থার। ব-দ্বীপ পরিকল্পনা প্রণয়নকালেই তার বাস্তবায়ন কৌশল ও রূপরেখা আঁকতে হবে। নইলে এই পরিকল্পনাও মুখ থুবড়ে পড়বে বাস্তবায়নকালে।
দেশব্যাপী ব্যাপক আলোচনার মাধ্যমে তৈরি করতে হবে এই ব-দ্বীপ পরিকল্পনা। সামগ্রিক পরিবেশ, টেকসই ও মানবিক উন্নয়নচিত্র নিশ্চয়ই সেখানে থাকবে। সেখান থেকেই পরবর্তী পঞ্চাশ-একশ বছরের রূপকল্প নিশ্চয়ই আমরা নতুন রংতুলিতে আঁকব। ব-দ্বীপ পরিকল্পনায় তুলে আনতে হবে সবুজ উন্নয়নের ছবি, রূপকল্প। জলবায়ুর চোখে কীভাবে আমরা উন্নয়ন দেখব তার সুস্পষ্ট হিসাব কষতে হবে। জীববৈচিত্র্যের চশমায় দেখে উন্নয়ন বরাদ্দ কীভাবে হিসাব করব তার আদল থাকবে ব-দ্বীপ পরিকল্পনা জুড়ে। কীভাবে ফিরিয়ে আনব আমাদের সবুজ অরণ্য তার ইতিবৃত্ত থাকবে তাতে। দেশের উত্তরাঞ্চলের মরুময়তার শঙ্কার কথা থাকতে হবে বাংলাদেশ ব-দ্বীপ পরিকল্পনায়। থাকতে হবে আমাদের নদ-নদীর প্রবাহ ও নাব্যতার কথা। আগামী একশ বছরের ব-দ্বীপ পরিকল্পনায় নিশ্চয়ই আমরা ফিরে পাব এদেশের শত নদীর পুনর্জাগরণ। নেদারল্যান্ডসের আদলে নিশ্চয়ই ফিরিয়ে আনব হাজার জলাভূমি। ফিরে পাব অথৈ জলরাশি। উপক‚লে জেগে উঠবে নতুন নতুন চর। যেমন জেগেছে ইউরোপের দেশ নেদারল্যান্ড সে। রটারডামের মতো কি ঢাকা হবে ক্লাইমেট প্রুফ মহানগরী? রটারডাম মেয়রের মতো কবে ঢাকা পাবে দূরপ্রসারী চিন্তার অমন আলোকিত নগরপিতা। খুলনা, বরিশাল, নোয়াখালী, সিলেট, রাজশাহী আর চট্টগ্রাম কী হবে টেকসই উন্নয়নের ব-দ্বীপ নগর মডেল? গ্রামীণ জনপদের উন্নয়ন ধারায় কী আসবে সবুজ মানব উন্নয়ন পাঠ? বাংলাদেশের ব-দ্বীপ পরিকল্পনায় থাকতে হবে তার আদল। প্রয়োজন হবে রাজনৈতিক বিভাজনের ঊর্ধ্বে উঠে এক্ষেত্রে জাতীয় ঐকমত্য।
বাংলাদেশ ব-দ্বীপ পরিকল্পনায় থাকতে হবে সবুজ অর্থনীতির আদল। আঁকতে হবে সবুজ মানব উন্নয়ন নকশা। সবুজ প্রবৃদ্ধির রূপকল্প। সেই সবুজ জাতীয় আয়ের স্বপ্ন দেখবে আমাদের কৃষক। তার শস্যবীজের ওপর থাকবে তার অধিকার। হারিয়ে যাবে না তার সনাতনী ধানের নানান জাত। সেই সবুজ মানব উন্নয়ন নকশায় মাঝি কী পাবে না পদ্মার ঢেউয়ে মেশানো তার নিশ্চিন্ত জীবন-জীবিকা? রুপালি ইলিশের স্বপ্ন কি জেলে দেখবে ব-দ্বীপ জুড়ে সেই সবুজ অর্থনীতির আদলে? নতুন রংতুলিতে বাংলাদেশের মানুষ কি তার সবুজ উন্নয়নের রূপকল্প নিজের মতো করে আঁকতে পারবে ব-দ্বীপ পরিকল্পনায়?
স্বপ্নের এই ব-দ্বীপ পরিকল্পনায় নিশ্চয়ই থাকবে সুন্দরবনের কথা। মধুপুরের বন নিশ্চয়ই হারিয়ে যাবে না। আর উজাড় হবে না এই শাল বন। অখণ্ড তিতাস নদী দ্বিখণ্ডিত নিশ্চয়ই থাকবে না। অদ্বৈত মল্লবর্মণের ‘তিতাস একটি নদীর নাম’ আমরা নিশ্চয়ই আবার বলব বাংলাদেশের ব-দ্বীপ পরিকল্পনায়। তিতাস পাড়ের মানুষের মতো এদেশবাসী আর দেখতে চায় না পরিবেশ বিনাশী অমার্জনীয় কর্মকাণ্ড। পরিবেশ বিনাশ করে টিপাইমুখে বাঁধ হচ্ছে বলে শঙ্কাজনক খবর আসছে সীমান্তের ওপার থেকে সে আশঙ্কা নিশ্চয়ই দূর হবে ব-দ্বীপ পরিকল্পনা রূপায়ণের মাধ্যমে। বাংলাদেশের মানুষ ভাবতে চায় টিপাইমুখে বাঁধ হবে না। না হলে তার কুফল পড়বে না বাংলাদেশের সমগ্র উত্তর-পূর্বাঞ্চলে। দেশের ভেতর একের পর এক নদ-নদী দখল হচ্ছে। সে চিত্রও বদলে দিতে চাই বাংলাদেশ ব-দ্বীপ পরিকল্পনায়।
বাংলাদেশ ব-দ্বীপ পরিকল্পনায় নিশ্চয়ই থাকবে সরকারি প্রয়াস সত্তে¡ও কীভাবে ঢাকাসহ বড় শহরগুলোর চারপাশের নদ-নদী দূষিত হচ্ছে শিল্প বর্জ্য।ে ব-দ্বীপ জুড়ে রুখতে হবে সে আগ্রাসন। অথৈ সাগরের নোনা জল কীভাবে ধেয়ে আসছে দক্ষিণ-পশ্চিম উপক‚ল জুড়ে। সে কথা থাকতে হবে ব-দ্বীপ পরিকল্পনায়। বিস্তারিত অভিযোজন কৌশল ও কর্মযজ্ঞ থাকতে হবে ব-দ্বীপ পরিকল্পনায়। কীভাবে বনভূমি বিরান হচ্ছে, বায়ু, পানি ও মাটি দূষণ ঠেকানো কতটা কঠিন হয়ে পড়ছে। জলবায়ু পরিবর্তনের বিরুপ প্রভাব কতটা প্রকট হচ্ছে বাংলাদেশের নানা জনপদে। কোটি কোটি মানুষের জীবনজীবিকা কীভাবে পড়ছে হুমকির মুখে। তার বিস্তারিত বিবরণ থাকতে হবে বাংলাদেশ ব-দ্বীপ পরিকল্পনায়। সীমিত বাজেটে রাষ্ট্রের পক্ষে এককভাবে সে হুমকি মোকাবেলা দুরূহ। প্রয়োজন জোরদার সামাজিক আন্দোলন। প্রয়োজন পরিবেশ ও জীববৈচিত্র্য সংরক্ষণে জাতীয় ঐকমত্য। দরকার ব্যাপক জনসচেতনতা। দরকার উন্নয়ন অভ্যাসে র‍্যাডিক্যাল পরিবর্তন। আমাদের দেশে পরিবেশ আইনের ঘাটতি নেই। ঘাটতি প্রয়োগের। পরিবেশ সংরক্ষণে আমরা জাতি হিসেবে আরো সক্রিয় কীভাবে হতে পারি তার রোডম্যাপ দেখতে চাই বাংলাদেশ ব-দ্বীপ পরিকল্পনায়। বাংলাদেশ সবুজ ব্যাংকিংয়ের সূচনার মাধ্যমে সবুজ অর্থনীতির পথে এক কদম এগিয়েছে। এখন চাই সবুজ কর্পোরেট সংস্কৃতি ব-দ্বীপ পরিকল্পনায়।
সে কথাই বলছিলাম পরিকল্পনা কমিশনে ব-দ্বীপ পরিকল্পনা নিয়ে আয়োজিত প্রথম জাতীয় কর্মশালায়। এমনকি পরিকল্পনা কমিশন সদস্য ড. শামসুল আলম, ড. জহুরুল করিম, গিয়াসউদ্দিন চৌধুরীসহ আমরা যখন নেদারল্যান্ডস গিয়ে সরেজমিনে তাদের ব-দ্বীপ পরিকল্পনা প্রণয়ন ও বাস্তবায়ন ঘুরে-ফিরে দেখছিলাম তখন আমাদের এই ব-দ্বীপে চির সংগ্রামী মানুষগুলোর স্বপ্নগাথা বারবার মাথায় ঘুরপাক খাচ্ছিল। আমরা সেখানে দেখছিলাম কিভাবে ব-দ্বীপবাসী নদীর জন্য ছেড়ে দিচ্ছে জমিন। ছেড়ে যাচ্ছে বসতভিটা। কীভাবে করছে তারা ক্লাইমেট প্রæফ নগর জনপদ। কীভাবে দূরপ্রসারী ব-দ্বীপ পরিকল্পনার মাধ্যমে সাগর থেকে তুলছে জমিন। সাগর উপক‚ল জুড়ে কীভাবে গড়ছে ডিফেন্স ওয়াল। অনেকবার গিয়েছি সাগরের পিঠ থেকে কয়েক মিটার তলের দেশ নেদারল্যান্ডস। দেখেছি কীভাবে উন্নয়ন পরিকল্পনার সৎ ও বলিষ্ঠ বাস্তবায়নের মাধ্যমে প্রকৃতির সঙ্গে টিকে থাকতে হয়। ছোট্ট সে দেশ থেকেও আমাদের শেখার আছে অনেক। আন্তর্জাতিক পানি সপ্তাহ থেকে ফেরার পথে সে কথাই বারবার মনে হচ্ছিল। ঢাকায় নিযুক্ত নেদারল্যান্ডের সাবেক রাষ্ট্রদূত আইজারম্যান এবং বর্তমান রাষ্ট্রদূত হ্যানেকেনস্ বাংলাদেশকে এ ব্যাপারে পূর্ণ সহযোগিতার আশ্বাস দিয়েছেন।
ব-দ্বীপ পরিকল্পনা প্রণয়নে সংযুক্ত নেদারল্যান্ডসের অধ্যাপক ক্যাথারিন আশাবাদী। বাংলাদেশ ব-দ্বীপ পরিকল্পনা প্রণয়নে নিয়োজিত টিম লিডার গিয়াসউদ্দিন চৌধুরীও আশাবাদী। পরিকল্পনামন্ত্রী এ কে খন্দকার ইতিমধ্যে নেদারল্যান্ডস সফরও করেছেন।
ইতিমধ্যে বাংলাদেশ ব-দ্বীপ পরিকল্পনা নিয়ে দ্বিতীয় জনপরামর্শ সভাটিও হয়ে গেছে। সেখানে এই পরিকল্পনা প্রণয়ন ও বাস্তবায়নে সমš^য় থেকে শুরু করে অর্থায়ন ও নীতিকৌশল নিয়ে বিস্তারিত আলোচনা হয়েছে। আলোচনার সেই নির্যাস নিশ্চয়ই দেশব্যাপী তৃণমূল কর্মশালা ও খাতওয়ারি কর্মশালাগুলোতে আরো পরিমার্জিত ও পরিশীলিত হবে।
বাংলাদেশ ব-দ্বীপ পরিকল্পনায় থাকতে হবে ব-দ্বীপ বাজেট। নইলে সে পরিকল্পনা বাস্তবায়নের মুখ দেখবে না। বাংলাদেশ ব-দ্বীপ পরিকল্পনা বাস্তবায়নে নেদারল্যান্ডসের মতো প্রয়োজন হবে ব-দ্বীপ কমিশন। যে কমিশন পরিকল্পনা বাস্তবায়ন ও মূল্যায়ন করবে। এ কমিশন হতে হবে স্বাধীন। দেশসেরা পেশাদার ও সর্বজন শ্রদ্ধেয় বিশিষ্ট ব্যক্তিবর্গের সমš^য়ে করতে হবে এই ব-দ্বীপ কমিশন। তাহলেই বাংলাদেশ ব-দ্বীপ পরিকল্পনা প্রণয়ন ও বাস্তবায়ন হবে সার্থক। ব-দ্বীপবাসীর স্বপ্নের হবে রূপায়ণ। হবে ব-দ্বীপবাসীর মানবিক উন্নয়ন। নিশ্চিত হবে সবুজ উন্নয়ন।
(লেখক : উন্নয়ন পরিকল্পনাবিদ, পরিবেশ ও পানি নীতি ও জলবায়ু বিশেষজ্ঞ)





2267

সরকারদলীয় ৭৫ জন সংসদ সদস্যের বিরুদ্ধে নানা অভিযোগ অনুসন্ধানের ভিত্তিতে সম্প্রতি গোয়েন্দারা একটি প্রতিবেদন দিয়েছিল। এসব এমপির বিরুদ্ধে ক্ষমতার অপব্যবহার, চাঁদাবাজি, টেন্ডারবাজি, দখল, নিয়োগ বাণিজ্য, সরকারি কর্মকর্তা-কর্মচারীদের ওপর শারীরিক নির্যাতনের অভিযোগ রয়েছে। কোনো কোনো সংসদ সদস্যের দ্বারা নিজ দলীয় নেতাকর্মীরাও নিগৃহীত হয়েছেন। তাদের বিরুদ্ধে নেতাকর্মীদের দূরে সরিয়ে কতিপয় স্বার্থন্তেষী ব্যক্তিকে নিয়ে সবকিছু করারও অভিযোগ উঠেছে। অভিযুক্ত সংসদ সদস্যদের এলাকার দলীয় নেতাকর্মীরা ইতিমধ্যে কেন্দ্রে তাদের বিরুদ্ধে লিখিত অভিযোগ করেছেন। দলের শীর্ষ নেতারা বিভিন্ন জেলায় সফরে গিয়ে তথ্যপ্রমাণও সংগ্রহ করেছেন। এসব অভিযোগের বিষয়ে গোয়েন্দা সংস্থা মাঠ পর্যায়ে অনুসন্ধান শেষে সম্প্রতি প্রতিবেদন জমা দিয়েছে প্রধানমন্ত্রীর কাছে। সংশ্লিষ্ট সূত্র মতে, নানাভাবে অভিযুক্ত ও বিতর্কিত হয়েছেন এ রকম ৭৫ জন সংসদ সদস্যর বিরুদ্ধে অভিযোগ সংবলিত তালিকা এখন প্রধানমন্ত্রীর হাতে।
অভিযুক্ত সংসদ সদস্যদের ইতিমধ্যে কেন্দ্র থেকে ডেকে সতর্ক করা হয়েছে। দলীয় নেতাকর্মীদের সঙ্গে নিয়ে চলতে নির্দেশ দেয়া হয়েছে। কিন্তু কেন্দ্রের এ ধরনের নির্দেশেও হুঁশ ফেরেনি তাদের। বিতর্কিতদের মধ্যে অনেকেই চলছেন আগের স্টাইলে। কোনো কোনো ক্ষেত্রে কেন্দ্রের নির্দেশকে পাত্তাই দিচ্ছেন না তারা।
আওয়ামী লীগ সূত্রে জানা যায় রাজধানীর প্রায় সব সংসদ সদস্য বিতর্কিত হয়ে পড়েছেন। অভিযুক্ত এসব সংসদ সদস্যের বিরুদ্ধে অভিযোগের পাহাড় জমলেও কেন্দ্র থেকে কোনো ব্যবস্থা নেয়া হয়নি। তবে প্রধানমন্ত্রীর কার্যালয় সূত্রে জানা যায়, দলীয় সভানেত্রী খুব শিগগিরই অভিযুক্তদের বিরুদ্ধে ব্যবস্থা নিতে পারেন। ইতিমধ্যে সংসদ সদস্য গোলাম মওলা রনি, গোলাম ফারুক খন্দকার প্রিন্স, আবদুর রহমান বদি, খান টিপু সুলতানকে মৌখিকভাবে প্রধানমন্ত্রী সতর্ক করে দিয়েছেন। নানাভাবে বিতর্কিত মন্ত্রী সৈয়দ আবুল হোসেন, শাজাহান খান, লে (অব.) ফারুক খান, আবুল মাল আবদুল মুহিত, অ্যাডভোকেট সাহারা খাতুন, আবদুল মান্নান খানকেও বিভিন্ন সময়ে সতর্ক করা হয়েছে।
সংশ্লিষ্ট সূত্রে জানা যায়, গত আড়াই বছরে নানাভাবে যারা বিতর্কিত হয়ে পত্র-পত্রিকায় শিরোনাম হয়েছেন, যাদের কারণে দলের ইমেজ ক্ষুণ্ন হয়েছে তাদের মধ্যে আছেন আবদুর রহমান বদি (কক্সবাজার-৪), গোলাম মওলা রনি (পটুয়াখালী-৩), এম আবদুল লতিফ (চট্টগ্রাম-১০), ইলিয়াস উদ্দিন মোল্লা (ঢাকা-১৬), গিয়াসউদ্দিন আহমদ (ময়মনসিংহ-৪), ডা. এমএস আকবর (মাগুরা-১), শেখ আফিল উদ্দিন (যশোর-১), সোলায়মান হক জোয়ার্দার (চুয়াডাঙ্গা-১), গোলাম ফারুক খন্দকার প্রিন্স (পাবনা-৫), অ্যাডভোকেট শামসুল হক টুকু (পাবনা-১), শামসুর রহমান শরীফ ডিলু (পাবনা-৪), আবদুল ওহাব (যশোর-৬), মোস্তফা ফারুক (যশোর-২ ), অধ্যক্ষ মতিউর রহমান (ময়মনসিংহ-৪), জাহেদ মালেক স্বপন (মানিকগঞ্জ-৩), সারাহ বেগম কবরী (নারায়ণগঞ্জ-৪), মনিরুল ইসলাম মনির (বরিশাল-২), অধ্যক্ষ শাহ আলম (পিরোজপুর-২), মোয়াজ্জেম হোসেন রতন (সুনামগঞ্জ-১), মোস্তাক আহামদ রুহি (নেত্রকোনা-১), আবদুর রহমান (ফরিদপুর-১), খান টিপু সুলতান (যশোর-৫), ইস্রাফিল আলম (নওগাঁ-৬), এস কে আবু বাকের (নড়াইল-২), জুনায়েদ আহমেদ পলক (নাটোর-৩), সোহরাব আলী সানী (খুলনা-৬), আ স ম ফিরোজ (পটুয়াখালী-২), আবদুল্লাহ আল জ্যাকব (ভোলা-৪), হাবিবুর রহমান মোল্লা (ঢাকা-৫), আলহাজ অ্যাডভোকেট রহমত আলী (গাজীপুর-৩), আ হম মোস্তফা কামাল (কুমিল্লা-১০), মাহবুব আরা গিনি (গাইবান্ধা-২), ফজলে রাব্বি মিয়া (গাইবান্ধা-৫), অধ্যাপক ডা. এমএ মান্নান (কিশোরগঞ্জ-২)।
গোয়েন্দা প্রতিবেদনে আরো যাদের বিতর্কিত হিসাবে চিহ্নিত করা হয়েছে তারা হলেন শাহরিয়ার আলম (রাজশাহী-৬), এনামুল হক (রাজশাহী-৪), আবুল কালাম আজাদ (রংপুর-৬), আবদুল লতিফ বিশ্বাস (সিরাজগঞ্জ-৫), বেগম সুলতানা তরুণ (কুষ্টিয়া-৪), শেখ হেলাল উদ্দিন (বাগেরহাট-১), শেখ মুজিবুর রহমান (সাতক্ষীরা-১), নুরুন্নবী চৌধুরী শাওন (ভোলা-৩), আবদুর রাজ্জাক (টাঙ্গাইল-১), বেগম রেবেকা মোহসিন (নেত্রকোনা-৪), অ্যাডভোকেট কামরুল ইসলাম (ঢাকা-২), বেগম সানজিদা খানম (ঢাকা-৪), জাহাঙ্গীর কবির নানক (ঢাকা-১৩), মোঃ আসলামুল হক (ঢাকা-১৪), কামাল আহমেদ মজুমদার (ঢাকা-১৫), রাজিউদ্দিন আহমেদ রাজু (নরসিংদী-৫), মোঃ শাহজাহান মিয়া (পটুয়াখালী-১), জয়নাল আবেদিন (মেহেরপুর-১), মোঃ আবদুস শহীদ (মৌলভীবাজার-৪) আ ক ম বাহউদ্দিন (কুমিল্লা-৬), একরামুল করিম চৌধুরী (নোয়াখালী-৪) প্রমুখ।
আওয়ামী লীগ আগামী নির্বাচন নিয়ে ইতিমধ্যেই কাজ শুরু করেছে। দলের শীর্ষ নেতারা জেলায় জেলায় সফরে যাচ্ছেন। দল ও সংসদ সদস্যদের মধ্যে যে দূরত্ব তৈরি হয়েছে তা নিরসন করার চেষ্টা করা হচ্ছে। এ ক্ষেত্রে দলীয় সভানেত্রী অভিযুক্ত সংসদ সদস্যদের ডেকে সতর্ক করা শুরু করেছেন। আওয়ামী লীগ সূত্রে জানা যায়, যেসব সংসদ সদস্য দলের শীর্ষ নেত্রীর কথায় মনোযোগী হয়ে নিজেকে সংশোধন করবেন তাদের আগামীতে মনোনয়ন দেওয়া হতে পারে। আর যারা দলীয় সভানেত্রীর মতামত, চিন্তাধারাকে গুরুত্ব দেবেন না তারা দলীয় মনোনয়ন থেকে বঞ্চিত হবেন। পরিস্থিতি আঁচ করতে পেরে অনেক সংসদ সদস্য ইতিমধ্যেই আচরণ পাল্টানোর চেষ্টা করেছেন। গোয়েন্দা ও বিশেষ সার্ভে টিমের মাধ্যমে তাদের সম্পর্কে খোঁজখবর নেয়া হচ্ছে। এ বিষয়ে প্রশ্ন করা হলে দলের প্রেসিডিয়াম সদস্য কাজী জাফরউল্লাহ বলেন, আওয়ামী লীগ জনগণের দল। এখানে জনগণের মতামতের সবচেয়ে বেশি গুরুত্ব দেওয়া হয়। জনগণ থেকে যারা বিচ্ছিন্ন হয়ে যাবেন তাদের ব্যাপারে সভানেত্রী সিদ্ধান্ত নেবেন। ইতিমধ্যে অনেককেই তিনি সতর্কও করে দিয়েছেন। আমরা দলের পক্ষ থেকে সার্বক্ষণিক খোঁজখবর রাখছি।
অন্যদিকে দলের যুগ্ম সাধারণ সম্পাদক মাহবুব-উল-আলম হানিফ সাপ্তাহিক ২০০০-কে বলেন, এবারে আওয়ামী লীগ ক্ষমতায় এসেছে দিনবদলের স্বপ্ন দেখিয়ে। এই দিনবদল করতে সংসদ সদস্যদের গুরুত্বপূর্ণ দায়িত্ব পালন করতে হচ্ছে। এই সংসদ সদস্য যাতে কোনোভাবেই বিতর্কিত হয়ে না পড়েন সে ব্যাপারে দলের পক্ষ থেকে খোঁজখবর রাখা হচ্ছে। কেন্দ্রে যাদের বিরুদ্ধে অভিযোগ এসেছে তাদের ডেকে সতর্ক করে দেয়া হচ্ছে। কেউ দলীয় সিদ্ধান্তের বাইরে চললে তার ফল ভালো হওয়ার সম্ভাবনা নেই।
দলীয় সূত্রে জানা যায়, বিতর্কিত হয়ে পড়েছেন এ রকম সংসদ সদস্যদের মধ্যে শীর্ষে রয়েছেন আবদুর রহমান বদি (কক্সবাজার-৪)। সরকারি কর্মকর্তা, শিক্ষককে নিজ হাতে পিটিয়ে পত্রিকায় শিরোনাম হয়েছেন একাধিকবার। নির্বাচনী এলাকায় চালু করেন নিজ¯^ শাসনব্যবস্থা। এখানে তিনি যা বলেন তাই সবাইকে পালন করতে হয়। তার কথার বাইরে গেলেই নেমে আসে নির্যাতন। টিআর, কাবিখা, উন্নয়ন প্রকল্প, টেন্ডার, নিয়োগ বদলি সব জায়গায় তার কথাই আইন হিসাবে প্রতিষ্ঠিত। এমনকি তার দলের নেতারাও টু’ শব্দটি করার সাহস পাচ্ছেন না। ইতিমধ্যেই তার বিরুদ্ধে টেকনাফ প্রেস ক্লাবে সাংবাদিকরা সম্মেলন করেছেন। এ বিষয়ে প্রশ্ন করা হলে তিনি বলেন, ‘বিচ্ছিন্ন কিছু ঘটনা ঘটেছে। তবে আমি গডফাদার নই। দল পরিচালনায় কিছু ভুলত্রুটি হতে পারে।’
তালিকায় দ্বিতীয় স্থানে রয়েছেন মো. গোলাম মওলা রনি (পটুয়াখালী-৩)। তরুণ এ সংসদ সদস্য অবশ্য যতটা না বিএনপি-জামায়াতের বিরুদ্ধে তৎপর তার চেয়ে বেশি তৎপর নিজ দলের বিরুদ্ধে। দলীয় উপজেলা চেয়ারম্যান, পৌর মেয়র, থানা আওয়ামী লীগ সভাপতি/সাধারণ সম্পাদকের সঙ্গে সংঘর্ষে জড়িয়ে আলোচনায় উঠে এসেছেন তিনি। নৌমন্ত্রী শাজাহান খান পানিসম্পদ প্রতিমন্ত্রী মাহবুবুর রহমানের দুর্নীতি সংবাদ সম্মেলনে উপস্থাপন করে হইচই ফেলে দেন। প্রতিমন্ত্রীর সভামঞ্চ তিনি নিজে ভাঙচুর করেন। প্রতিদ্ব›দ্বীদের সামলাতে রামদা হাতে দৌড় দিতেও দেখা গেছে তাকে। টক শোতে প্রধানমন্ত্রীর যোগ্যতা নিয়ে প্রশ্ন তোলেন। ¯^রাষ্ট্রমন্ত্রী ও প্রতিমন্ত্রীর অদক্ষতা নিয়ে বক্তব্য দিয়ে সরকারকে বেকায়দায় ফেলে দেন রনি। পরে প্রধানমন্ত্রী তাকে ডেকে ধমক দেন। দল থেকে বের করে দেয়ার কথাও বলেন। এরপরও এই সংসদ সদস্য থেমে নেই। একের পর এক বিতর্কিত ঘটনার জন্ম দিয়েই যাচ্ছেন তিনি। এ বিষয়ে প্রশ্ন করা হলে তিনি বলেন, দলের বিরুদ্ধে আমি অবস্থান নিয়েছি এমন তথ্য সঠিক নয়। আমি দলীয় সভানেত্রীর সিদ্ধান্তের বিরোধিতা করিনি।
আবদুর রহমান (ফরিদপুর-১) সাবেক ছাত্রলীগ নেতা ও সংসদ সদস্য। তিনিও বিতর্কিতদের তালিকায় রয়েছেন। নিজ এলাকায় ‘বস’ বাহিনী গড়ে তুলে সন্ত্রাস সৃষ্টির অভিযোগ রয়েছে তার বিরুদ্ধে। টিআর, কাবিখা, টেন্ডার, নিয়োগ, বদলি পদোন্নতি নিয়ে নানা অভিযোগ উঠেছে তার বিরুদ্ধে। এ বিষয়ে প্রশ্ন করা হলে তিনি বলেন, আমি নিয়মতান্ত্রিক ছাত্ররাজনীতির মধ্য দিয়ে আজকের অবস্থানে এসেছি। কোনো সন্ত্রাসী বাহিনী গঠন করিনি। টিআর কাবিখা নিয়ে আমার এলাকায় লুটপাট হয়নি।
এম আবদুল লতিফ (চট্টগ্রাম-১০) ব্যবসায়ী নেতা ও সংসদ সদস্য। নানা ঘটনার জন্ম দিয়ে তিনিও বিতর্কিত হয়েছেন। চট্টগ্রাম সিটি করপোরেশনের সাবেক মেয়র মহিউদ্দিন চৌধুরীর বিরুদ্ধে গ্রুপিং করতে গিয়ে সংঘর্ষে জড়িয়ে পড়েন। এরপর থেকে একের পর এক বিতর্কিত ঘটনার জন্ম দেন। এ বিষয়ে প্রশ্ন করা হলে তিনি বলেন, আমার বিরুদ্ধে যেসব অভিযোগ আনা হয়েছে সেসবের কোনো ভিত্তি নেই।
গাজীপুর-৪ আসনের সংসদ সদস্য অ্যাডভোকেট রহমত আলী রাজউকের জমি একাধিকবার বরাদ্দ নিয়ে বিতর্কিত হন। তার ছেলে জামিল হাসান দুর্জয় এলাকায় ‘লাল বাহিনী’ গঠন করে সন্ত্রাস চালিয়ে যাচ্ছেন। ঝুট ব্যবসা, বালু ব্যবসা, জমিদখল, টেন্ডারবাজিসহ সব অপকর্মের সঙ্গে তিনি জড়িত। ছেলের অপকর্ম নিয়ে প্রশ্ন করা হলে তিনি বলেন, লাল বাহিনী নামে কোনো বাহিনী এখন এলাকায় নেই। আমি সন্ত্রাসী লালন করি না।
বিতর্কিত সংসদ সদস্য হিসাবে আলোচনায় রয়েছেন ময়মনসিংহ-১০ আসনের ক্যাপ্টেন (অব.) গিয়াসউদ্দিন আহমদ। এই সংসদ সদস্যের বিরুদ্ধে ক্ষমতার অপব্যবহার, টেন্ডারবাজি, সরকারি কর্মকর্তাদের গায়ে হাত দেয়ার অভিযোগ রয়েছে। নিজ দলের নেতাকর্মীদের সঙ্গে তার সম্পর্ক সাপে নেউলে। গ্রুপিং রাজনীতি নিয়ে একাধিকবার সংঘর্ষে লিপ্ত হয়েছেন তিনি। এক পর্যায়ে তার এপিএস সোহেল দুষ্কৃতকারীদের হাতে নিহত হয়েছেন। এ বিষয়ে তিনি বলেন, গোয়েন্দা প্রতিবেদনে কী বলেছে এ নিয়ে ভাবছি না। রাজনীতি করলে পক্ষে বিপক্ষে আলোচনা হবেই।
নারায়ণগঞ্জ-৪ আসনের সংসদ সদস্য সারাহ বেগম কবরী। উদ্ধত আচরণের জন্য একাধিকবার পত্রিকায় শিরোনাম হয়েছেন তিনি। সচিবালয়ের লিফটম্যান থেকে রিকশাওয়ালা পর্যন্ত সবাই তার অমার্জিত আচরণের শিকার হয়েছেন। যুবদল নেতাকে এপিএস বানিয়ে তিনি আলোচিত হয়ে ওঠেন। তাছাড়া একাধিকবার জেলা আইনশৃক্সখলা কমিটির সভায় তার আচরণে সবাই হতবাক হয়ে যান। পায়ের স্যান্ডেল উঠিয়ে সবার সামনে শামীম ওসমানের দিকে তেড়ে যান তিনি। সন্ত্রাসীদের মোকাবেলায় কাউন্টার সন্ত্রাসীদের লালন করার অভিযোগ তার বিরুদ্ধে। এ বিষয়ে প্রশ্ন করা হলে তিনি বলেন, আমি গডফাদার নই। কারা সন্ত্রাসী লালন করে তা জাতি জানে।
স্বরাষ্ট্র প্রতিমন্ত্রী অ্যাডভোকেট শামসুল হক টুকু। তিনি পাবনা-১ আসনের সংসদ সদস্য। ভাই-ভাতিজার অপকর্মে তার সব অর্জন ম্লান হয়ে গেছে। মাদক ব্যবসা, জমির দালালি, চরমপন্থী মদদ, সন্ত্রাসী লালন করার অভিযোগ তার ভাই আবদুল বাতেন ও ভাতিজা সবুজের বিরুদ্ধে অভিযোগ উঠেছে। তার নির্বাচনী এলাকায় চরমপন্থীদের হাতে একাধিক পুলিশ কর্মকর্তা প্রাণ হারিয়েছেন। তার স্ত্রীর বিরুদ্ধে অর্থের বিনিময়ে নিয়োগ, বদলি, পদোন্নতিতে ভ‚মিকা রাখার অভিযোগ উঠেছে।
যশোর-৫ আসনের সংসদ সদস্য খান টিপু সুলতান। তার বিরুদ্ধে নানা অভিযোগ। টিআর, কাবিখা, চাঁদাবাজি, টেন্ডারবাজি, জমি দখল, নিয়োগ, বদলি সব ধরনের অভিযোগ তার বিরুদ্ধে। ইতিমধ্যে থানা আওয়ামী লীগের নেতারা লিখিত অভিযোগ করেছেন প্রধানমন্ত্রী বরাবর। প্রধানমন্ত্রী ডেকে সতর্ক করে দিয়েছেন তাকে। তারপরও তার কর্মকাণ্ড থেমে নেই।
পাবনা-৫ আসনের সংসদ সদস্য গোলাম ফারুক খন্দকার প্রিন্স। পাবনা জেলা প্রশাসনের তৃতীয় শ্রেণীর নিয়োগ প্রক্রিয়ায় আধিপত্য বিস্তার করতে গিয়ে ভাঙচুর চালান তিনি। এ সময় পাবনা প্রশাসন কর্মবিরতি ঘোষণা করলে বেকায়দায় পড়ে সরকার। প্রধানমন্ত্রী সংসদ সদস্য প্রিন্সকে সতর্ক করে দেন। তারপরও তার দৌরাত্ম্য কমছে না। মানিকগঞ্জ সদর থেকে নির্বাচিত সংসদ সদস্য জাহেদ মালেক স্বপন টেন্ডারবাজি, দখল, কাবিখা কেলেঙ্কারিতে জড়িয়ে ইতিমধ্যে বিতর্কিত হয়ে পড়েছেন। তার বিরুদ্ধে জমি দখলের অভিযোগ রয়েছে।
যশোর-৬ আসনের সংসদ সদস্য আবদুল ওহাব। তিনি জাতীয় সংসদের হুইপ। তার জামাতা আনোয়ার চিনি কেলেঙ্কারির অন্যতম হোতা। আনোয়ার এক সময় বাধ্য হয় পালিয়ে ভারতে চলে যেতে। পরে আবদুল ওহাব বিতর্কিত জামাতাকে প্রশাসনে প্রভাব বিস্তার করে নিয়ে আসেন। আনোয়ার ফিরে এসেই টিআর, কাবিখা, টেন্ডারবাজি নিয়ন্ত্রণে জড়িয়ে পড়েছেন। এ ক্ষেত্রে সংসদ সদস্য সরাসরি সহায়তা দিয়ে একের পর এক বিতর্কের জন্ম দিয়ে চলেছেন।
একই জেলার অপর সংসদ সদস্য মোস্তফা ফারুক মোহাম্মদ। তার স্ত্রী মমতাজ ফারুক। মূলত সংসদ সদস্যের হয়ে এলাকা নিয়ন্ত্রণ করেন তার স্ত্রী। নিয়োগ, বদলি, পদোন্নতি, উন্নয়ন বরাদ্দ সবকিছু নিয়ন্ত্রণ করেন তিনি। এ জন্য এলাকাবাসী তাকে ‘ডাকেন মিসেস ২০ শতাংশ’।
রাজশাহী-৪ আসনের সংসদ সদস্য এনামুল হক। ভবন নির্মাণের নানা বিষয় নিয়ে তিনি আলোচিত হয়ে উঠেছেন। রাজশাহীতে তার আসনে শক্তিশালী বিপক্ষ গ্রুপ দাঁড়িয়ে গেছে।
ঢাকা-৪ আসনের সংসদ সদস্য সানজিদা খানম। তিনিও বিতর্কিত হয়ে পড়েছেন।
পরিবারের একাধিক সদস্য বিএনপির রাজনীতির সঙ্গে জড়িত। জমি দখল, উন্নয়ন কাজে বাধা দিয়ে তিনি আলোচনায় আসেন। পাশাপাশি মাদক ব্যবসায়ীরা তার আশীর্বাদ পেয়ে থাকেন এমন অভিযোগও রয়েছে।
ভোলা-৩ আসনের সংসদ সদস্য নুরুন্নবী চৌধুরী শাওন। যুবলীগ নেতা হিসাবে সমধিক পরিচিত। তার লাইসেন্সকৃত পিস্তল দিয়েই হত্যা করা হয় যুবলীগ কর্মী ইব্রাহিমকে। এ হত্যায় তার গাড়িও ব্যবহার করা হয়। এ মামলা থেকে তিনি সম্প্রতি আসামি হিসেবে অব্যাহতি পেয়েছেন। তাকে সাক্ষী করা হয়েছে। ঢাকাতে টেন্ডারবাজির অভিযোগ রয়েছে তার বিরুদ্ধে। বর্তমানে শাওন নিশ্চুপ রয়েছেন।
ঢাকা-১৪ আসনের সংসদ সদস্য আসলামুল হক আসলাম। টেন্ডারবাজি, ঝুট ব্যবসা নিয়ন্ত্রণ, জমি দখলের অভিযোগ রয়েছে তার বিরুদ্ধে।
রংপুর-৬ আসনের সংসদ সদস্য আবুল কালাম আজাদও বিতর্কিত হয়ে পড়েছেন। তার নির্বাচনী এলাকায় টিআর, কাবিখার বরাদ্দ লুটপাটের ঘটনা খাদ্য মন্ত্রণালয়ের তদন্তে বেরিয়ে এসেছে। তা ছাড়া নিয়োগ, বদলি, পদোন্নতি নিয়ে তার আশীর্বাদপুষ্ট সিন্ডিকেট সক্রিয় রয়েছে। ঠিক একইভাবে বিতর্কিত হয়ে আলোচনায় উঠে এসেছেন পাবনা-৪-এর শামসুর রহমান শরীফ ডিলু, পটুয়াখালীর আ স ম ফিরোজ।
নরসিংদী পৌরসভার মেয়র ও শহর আওয়ামী লীগের সাধারণ সম্পাদক লোকমান হোসেন হত্যাকাণ্ডে মদদ দেয়ার অভিযোগে বিতর্কিত হয়ে পড়েছেন সংসদ সদস্য ও টেলিযোগাযোগমন্ত্রী রাজিউদ্দিন আহমেদ রাজু। এ ঘটনায় তার জনপ্রিয়তার চিড় ধরেছে।
ঢাকা-১৫ আসনের সংসদ সদস্য কামাল আহমেদ মজুমদার আরটিভির সংবাদকর্মীর গায়ে হাত দিয়ে বিতর্কিত হয়ে পড়েছেন। তার বিরুদ্ধে স্কুলে ভর্তি বাণিজ্যের নামে অতিরিক্ত অর্থ আদায়ের অভিযোগ উঠেছে। এ বিষয়ে প্রশ্ন করা হলে তিনি বলেন, আমি বিতর্কিত হয়ে পড়িনি। নারী সংবাদকর্মীর গায়ে হাত দিইনি। সংবাদ সংগ্রহ নিয়ে ভুল বোঝাবুঝি হয়েছিল মাত্র।
আওয়ামী লীগের মধ্যে থেকেই বিতর্কিত সংসদ সদস্যদের ব্যাপারে কথা উঠেছে। দলীয় ফোরাম ও আলোচনাসভায় বিতর্কিতদের বিরুদ্ধে ব্যবস্থা নেয়ার তাগিদ দেয়া হয়েছে।
এ প্রসঙ্গে দলের কার্যনির্বাহী কমিটির প্রভাবশালী নেতা মোহাম্মদ নাসিম সাপ্তাহিক ২০০০-কে বলেন, যারা বিতর্কিত হয়েছেন তাদের বিষয়টা বোঝানো হচ্ছে। এর ফলে অনেক সমস্যার সমাধান হয়ে যাবে। যারা দলের সিদ্ধান্ত বা নেত্রীর সিদ্ধান্ত মানবেন না তাদের দলীয় মনোনয়ন পাওয়ার সম্ভাবনা নেই।
 
বিশিষ্টজনরা যা বলেন
 
অ্যাডভোকেট আবদুল হামিদ
এমপি, স্পিকার, জাতীয় সংসদ
জাতীয় সংসদের নিয়মকানুনের পরিপন্থী কোনো কর্মকাণ্ড কোনো সংসদ সদস্য করলে সেই ক্ষেত্রে ভ‚মিকা রাখার সুযোগ আছে। অন্যথায় নেই। সংসদ সদস্যরা নিজ এলাকায় বিতর্কিত কর্মকাণ্ডে লিপ্ত হলে তা দেখার দায়িত্ব ওই দলের দলীয় প্রধানের। অর্থাৎ সরকারি দলের হলে সংসদ নেত্রী আর বিরোধী দলের হলে বিরোধীদলীয় নেতা তা দেখবেন। অর্থাৎ সরকারপ্রধান সরকারি দলের সংসদ সদস্যদের বিতর্কিত কর্মকাণ্ডের দেখভাল করবেন। পত্রপত্রিকায় অনেক সংসদ সদস্যের বিতর্কিত কর্মকাণ্ডের রিপোর্ট প্রকাশিত হতে দেখেছি। জনগণ সংসদ সদস্যদের কাছ থেকে এ ধরনের আচরণ প্রত্যাশা করে না।
 
ড. আকবর আলি খান
সাবেক উপদেষ্টা, তত্তাবধায়ক সরকার
সংসদ সদস্যদের কর্মকাণ্ড দেখে মনে হয় ‘কি হয়ে গেছিনু রে’। এই ধরনের আচরণ বন্ধ করা উচিত। সংসদ সদস্যরা সরকারি কর্মকর্তা পিটায়, থানার ওসিকে থাপ্পড় মারে, নারী সাংবাদিকদের গায়ে হাত দেয়, জমি দখল করতে নেতৃত্ব দেয় এ রকম সচিত্র প্রতিবেদন প্রকাশিত হয়েছে। সংসদ সদস্যদের কাছ থেকে এ ধরনের আচরণ কেউ প্রত্যাশা করে না। ঘুষ-দুর্নীতির অভিযোগ অবশ্য দীর্ঘদিনের। সরকার পরিবর্তনের সঙ্গে সঙ্গে এ জন্য জেলের ঘানিও টানেন। জনগণের নির্বাচিত প্রতিনিধি দুর্নীতি করার দায়ে জেল খাটুক এটা কেউ চায় না। কিন্তু বাস্তবে আমাদের দেশে তা ঘটছে। সংসদ সদস্যদের এ ধরনের চিন্তাধারা থেকে বের হয়ে আসা উচিত।
 
অধ্যাপক মোজাফ্ফর আহমদ
সাবেক চেয়ারম্যান, টিআইবি
জনগণ যে প্রত্যাশা নিয়ে ভোট দিয়ে জনপ্রতিনিধি নির্বাচিত করে তাদের সেই প্রত্যাশা অধিকাংশ ক্ষেত্রে পূরণ হয় না। সংসদ সদস্যরা প্রত্যাশিত আচরণ করেন না। অধিকাংশ ক্ষেত্রে প্রতিশ্রুতির কথা বেমালুম ভুলে যায়। সংসদ সদস্যরা ঘুষ-দুর্নীতির সঙ্গে যুক্ত এ অভিযোগ দীর্ঘদিনের। সব সরকারের সময় গোয়েন্দা প্রতিবেদনে তার চিত্রও উঠে আসে। কিন্তু সরকার ক্ষমতায় থাকতে অভিযুক্তদের বিরুদ্ধে কোনো পদক্ষেপ নেয় না। বাস টার্মিনালের চাঁদাবাজি থেকে প্রকল্পের অর্থ বরাদ্দের কমিশন নেয়া সব ধরনের অভিযোগ ওঠে তাদের বিরুদ্ধে। জনগণের প্রতিনিধিদের কাছে এ ধরনের কর্মকাণ্ড কেউ প্রত্যাশা করে না।
 
ড. হারুন-অর-রশিদ
প্রো-ভিসি, ঢাকা বিশ্ববিদ্যালয়
সংসদ সদস্যদের মূল কাজ সংসদে আইন প্রণয়ন করা। সেই আইন অনুযায়ী কাজ করা। সত্যিকার অর্থে বলতে গেলে এই কাজে অনেক ঘাটতি দেখা যাচ্ছে। যেসব ঘটনা বা কাজের সঙ্গে তাদের সম্পৃক্ত হওয়ার কথা নয় তারা তার সঙ্গে সম্পৃক্ত হচ্ছেন। ফলে বিতর্কিত হয়ে যাচ্ছেন। জনগণ অনেক প্রত্যাশা নিয়ে জনপ্রতিনিধিদের নির্বাচিত করেন। জনগণের এই প্রত্যাশা পূরণ করাই তাদের মূল লক্ষ্য হওয়া উচিত। অপ্রিয় হলেও সত্য সংসদ সদস্যরা তাদের যথাযথ দায়িত্ব পালন করতে পারছেন না। তাদের এই ব্যর্থতার কারণে মানুষ রাজনীতিবিদদের কর্মকাণ্ডে সন্তোষ প্রকাশ করছে না। জনগণের প্রতিনিধি হিসাবে যে মহান দায়িত্ব তাদের ওপর অর্পিত সেই জায়গায় সজাগ থাকা উচিত।


