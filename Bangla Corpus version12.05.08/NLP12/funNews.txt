
﻿রাজার সভায় মোটা মোটা মাইনেওয়ালা অনেকগুলি কর্মচারী। তাদের মধ্যে সকলেই যে খুব কাজের লোক, তা নয়। দু’চারজন খেটেখুটে কাজ করে আর বাকি সবাই ব’সে ব’সে মাইনে খায়।
যারা ফাঁকি দিয়ে রোজগার করে, তাদের মধ্যে একজন আছেন, তিনি অসিলক্ষণ পণ্ডিত। তিনি রাজার কাছে এসে বললেন, তিনি অসিলক্ষণ (অর্থা ৎ তলোয়ারের দোষ-গুণ) বিচার করতে জানেন। অমিন রাজা বললেন, “উত্তম কথা, আপনি আমার সভায় থাকুন, আমার রাজ্যের যত তলোয়ার আপনি তার লক্ষণ বিচার করবেন।”
সেই অবধি ব্রাহ্মণ রাজার সভায় ভর্তি হয়েছেন, মোটারকম মাইনে পাচ্ছেন, আর প্রতিদিন তলোয়ার পরীক্ষা করছেন, আর বলছেন, “এই তলোয়ারটা ভালো, এই তলোয়ারটা খারাপ।” ভারি কঠিন কাজ! কত তলোয়ার ঘেঁটে-ঘুঁটে, দেখে আর শুঁকে, চট্পট্ তার বিচার করছেন।
তাঁর বিচারের নিয়মটি কিন্তু ভারি 
সহজ! তলোয়ার এনে যখন তাঁর হাতে দেওয়া হয়, তখন তিনি সেটাকে শুঁকে দেখেন। তলোয়ার যারা বানায়, তারা তলোয়ারের গায়ে তাদের মার্কা এঁকে দেয়। তাই দেখে বোঝা যায় কোনটা কার তলোয়ার। পণ্ডিতমহাশয় শুঁকবার সময় সেই মার্কাটুকু দেখে নেন। যাদের ওপর তিনি খুব খুশি থাকেন, যারা তাঁকে পয়সা-টয়সা দেয়, আর খাইয়ে-দাইয়ে তোয়াজ করে, তাদের তলোয়ার দেখলেই তিনি নেড়েচেড়ে টিপেটুপে বলেন, “খাসা তলোয়ার! দিব্যি তলোয়ার! হাজার টাকা দামের তলোয়ার!” আর যাদের উপর তিনি চটা, যারা তাঁকে ঘুষও দেয় না, খাতিরও করে না, তাদের তলোয়ার যত ভালোই হোক না কেন, তাঁর কাছে পার পাবার যো নেই। সেগুলি হাতে পড়লেই তিনি অমিন একটু শুঁকেই নাক সিঁটিকয়ে ব’লে ওঠেন, “অতি বিচ্ছিরি! অতি বিচ্ছিরি! তলোয়ার তো নয়, যেন কাস্তে গড়েছে!”
এমনি ক’রে কত ভালো ভালো কারিকর, কত চম ৎকার চম ৎকার তলোয়ার বানিয়ে আনে, কিন্তু বিচারের গুণে তার দু’টাকাও দাম হয় না। এর মধ্যে একজন ওস্তাদ কারিকর আছে, সে বেচারা মনপ্রাণ দিয়ে এক একখানি তলোয়ার গড়ে, আর বিচারক মশাই “দূর! দূর!” ক’রে সব বাতিল করে দেন। এই রকম হতে হতে শেষটা কারিকর গেল ক্ষেপে।
একদিন সে করল কি, একখানি তলোয়ার বানিয়ে, তার গায়ে বেশ ক’রে লঙ্কার গুঁড়ো মাখিয়ে অসিলক্ষণ পণ্ডিতের কাছে এনে হাজির করল। পণ্ডিত নিতান্ত তাচ্ছিল্য ক’রে, “আবার কী গড়ে আনিল? দেখি?” ব’লে, যেমিন তাতে নাক ঠেকিয়ে শুঁকতে গেছেন, অমিন লঙ্কার গুঁড়ো নাকে ঢুকতেই হ্যাঁ-চ্-চো ক’রে এক বিকট হাঁচি, আর সেই সঙ্গে তলোয়ারের আগায় ঘ্যাঁচ ক’রে নাক কেটে দু’খান!
চারিদিকে হৈ চৈ পড়ে গেল, “জল আনের,” “কবিরাজ ডাকের,”—ততক্ষণে তলোয়ারওয়ালা লম্বা লম্বা পা ফেলে তার বাড়ি পর্যন্ত পিঠ্টান দিয়েছে।
অসিলক্ষণ পণ্ডিতের মহা মুশকিল। একে তো কাটা নাকের যন্ত্রণা, তার উপর সভায় বেরুলে সবাই ক্ষ্যাপায় “নাক-কাটা পণ্ডিত” ব’লে। বেচারার এখন মুখ দেখানই দায়, সে সভায়ও যেতে পারে না, চাকরিও করতে পারে না। তাকে দেখলেই লোকে জিজ্ঞাসা ক’রে, “তঁলোঁয়াঁরটাঁ কেঁমন ছিঁলঁ!”

﻿বাদুড় সব ব্যাপারেই একটু ব্যতিক্রমী। এরা একমাত্র স্তন্যপায়ী প্রাণী, যারা উড়তে পারে। রাতে এরা খাবারের সন্ধানে উড়ে বেড়ায়, আর দিনের বেলা গাছের ডালে উল্টা হয়ে ঘুমায়। বিচিত্র ব্যাপার। মানুষ যদি গাছের ডালে ঝুলতে চায়, তাহলে বেশ কষ্টে মুঠো করে ডাল ধরতে হয়। এ জন্য শুধু কবজির পেশিগুলোই নয়, কাঁধ ও বাহুর সমস্ত পেশি ফুলে ওঠে। বেশ শক্তি ব্যয় করতে হয়। তাই মানুষের পক্ষে ঝুলন্ত অবস্থায় ঘুমানো সম্ভব নয়। কিন্তু বাদুড়ের বেলায় ঠিক উল্টো ব্যাপার ঘটে। ঘুমানোর মতো জুতসই গাছের ডাল পেলেই থাবা প্রসারিত করে, আর নখগুলো দিয়ে ডাল আঁকড়ে ধরে ঝুলে পড়ে। এ সময় এরা পায়ের পেশি সংকুচিত না করে বরং শিথিল করে দেয়। শরীরের ওপরের অংশের ওজন তার নখগুলোকে দৃঢ়ভাবে আটকে রাখতে সাহায্য করে। তখন ঝুলে থাকার জন্য তার আর বাড়তি শক্তি ব্যয় করতে হয় না। আঁকড়ে ধরা নখ সহজে খোলে না। উল্টা হয়ে ঝুলে শরীরের ভার ছেড়ে দিতে পারে বলেই বাদুড় ওই ভঙ্গিতে ঘুমায়।

﻿আমরা কাউকে হাসাতে চাইলে দুষ্টুমি করে তার বাহুমূলে (বগলে) সুড়সুড়ি দিই, আর অমনি সে হেসে কুটিপাটি। পা ও হাতের তালুসহ শরীরের আরও কতগুলো স্থান এ রকম স্পর্শকাতর; সামান্য ছোঁয়াতেই ভীষণ সুড়সুড়ি লাগে। এর কারণ হলো, ওই সব স্থানে অনেক বেশি স্নায়ুতন্তুর সমাবেশ রয়েছে। সে কারণে সেখানে খুব হালকা স্পর্শও প্রবলভাবে অনুভূত হয়। কিন্তু প্রশ্ন হলো, কেন শরীরের কয়েকটি নির্দিষ্ট স্থানে স্নায়ুতন্তুর ঘন সন্নিবেশ। বিজ্ঞানীদের মতে, মানব-প্রজাতির বিবর্তনের ধারায় এ সুড়সুড়ি লাগার ব্যাপারটি ভূমিকা রেখেছে। অবাক হতে হয় এই ভেবে যে, বাহুমূল স্পর্শকাতর হলে একটি প্রজাতি কি তার বিবর্তনে বিরাট উপকার পেতে পারে? বিশেষজ্ঞ ব্যক্তিরা বলেন, সেটা হতে পারে। বগলের অবস্থান এমন যে সেখানে কোনো খোঁচা লাগলে তার পরিণামে পুরো বাহুর স্নায়ু ও শিরাতন্ত্র ক্ষতিগ্রস্ত হতে পারে, এমনকি হাত অবশ হয়ে যেতে পারে। সে জন্যই বাহুমূলে সামান্য স্পর্শানুভূতি সতর্কসংকেত হিসেবে কাজ করে। পা ও হাতের তালুর ব্যাপারও ওই রকমই। আদিম যুগে খালি পায়ে মানুষ চলাফেরা করত। সে সময় সুরক্ষার জন্য পায়ের তালুর চামড়া পুরু ও শক্ত হয়েছে। কথাটা ঘুরিয়ে বলা যায়, মানব-প্রজাতির পায়ের নিচের পুরু চামড়ার কারণে বিবর্তনের ধারায় তার টিকে থাকা সহজ হয়েছে।

﻿ওদের পায়ের পাতা এত বেশি ছড়ানো যে তারা সহজেই এক পায়ে দাঁড়িয়ে পুরো শরীরের ভারসাম্য রক্ষা করতে পারে। সুতরাং এক পায়ে যদি আসল কাজটা হয়, তাহলে মিছেমিছি দু পায়ে দাঁড়িয়ে শক্তি ক্ষয় করবে কেন? বক, সারস ও পরিযায়ী পাখি সব সময় খাদ্যের সন্ধানে উড়ে বেড়ায়। এ জন্য তাদের খুব বেশি শক্তি ব্যয় করতে হয়। তাই এরা সব সময় শরীরের শক্তি বাঁচাতে চেষ্টা করে। এক পায়ে দাঁড়ালে আরেক পা বিশ্রাম পায়, কিছু শক্তি বাঁচে। বিশেষভাবে শীতকালে এরা এক পায়ে দাঁড়িয়ে ঘুমায়। কারণ তাদের লম্বা পায়ে পালক থাকে না বলে পায়ের চামড়া থেকে সহজেই শরীরের তাপ বেরিয়ে যায়। ঘুমানোর সময় যদি অন্তত একটা পা বুকের পালকে গুটিয়ে রাখে তাহলে শরীরে বেশি তাপ সংরক্ষণ করা যায়। ঠিক একই উদ্দেশ্যে ঘুমানোর সময় ওরা লম্বা ঠোঁট ও মাথা পাখার পালকের নিচে ঢেকে রাখে।

﻿৫০০ পাউন্ড দিয়ে একটা গলার হার কিনে প্রেমিকা জাইয়ো লিকে উপহার দিয়েছিলেন ওয়াং জুয়ি। তবে গলার হারটা তিনি দিয়েছিলেন একটা কেকের ভেতরে লুকিয়ে রেখে। ভেবেছিলেন, খুব একটা চমক দিতে পারবেন প্রেমিকাকে। কিন্তু হায়, হাতে পাওয়া মাত্রই জাইয়ো কেকটি গলাধঃকরণ করে ফেললেন! দেখে আতকে উঠলেন চীনের শ্যাংডন প্রদেশের কিংডাওবাসী জুয়ি। সঙ্গে সঙ্গে খুলে বললেন সবকিছু। জাইয়োকে নিয়ে গেলেন চিকিৎসকের কাছে। শেষমেশ একটা এন্ডোসকোপিক সার্জারি করে পেট থেকে হারটা বের করা হলো। হাঁফ ছেড়ে জুয়ি বললেন, ‘হারটা তো বের করা হলো, কিন্তু তা পরতে নিশ্চয়ই ভালো লাগবে না জাইয়োর।’

﻿এর আগে দুনিয়ার সবচেয়ে বড় চকলেট বারটির ওজন ছিল পাঁচ হাজার ৫২৯ কেজি। সেটিকে পেছনে ফেলে নতুন রেকর্ড করেছে যুক্তরাজ্যের ডার্বিশায়ারের একটি প্রতিষ্ঠানের তৈরি নতুন আরেক চকলেট বার। এর ওজন পাঁচ হাজার ৮২৭ কেজি। আয়তন ১৩ বর্গফুট। পঞ্চাশ জনেরও বেশি কর্মী মিলে তৈরি করেছেন এই ঢাউস চকলেটটি।

﻿আপনি একটা টেনিস বল হাতে তুলে নিন। দেখবেন, মুঠো করা অবস্থায় হাতের আঙুলগুলো আর ছোট বড় নেই, সব সমান। গোল জিনিস ধরার জন্য ছোট-বড় আঙুল দরকার। আদি যুগে মানুষ যখন গাছের ফল খেয়ে বাঁচত, গাছের নিচের ফল কুড়াত তখন থেকেই কিন্তু হাতের আঙুলের ছোট-বড় আকারের বিশেষ সুবিধা মানুষ উপলব্ধি করেছে। যদি সব আঙুল সমান হতো, তাহলে হয়তো গোলাকার ফল মুঠোয় ভরে ধরার পর কিছুটা লম্বা হয়ে বেরিয়ে থাকা কোনো আঙুলে ব্যথা পাওয়ার ঝুঁকি থাকত। যেমন, কনিষ্ঠ আঙুলটি যদি মধ্যমার মতো লম্বা হতো, তাহলে হয়তো গোলাকার বস্তু ধরতে গিয়ে সেটা মচকে যেত। পায়ের কনিষ্ঠ আঙুলটি ছোট হওয়ায় হাঁটতে সুবিধা হয়। আঙুলগুলোর আপেক্ষিক আকারের ভিন্নতা আমাদের চলাফেরা ও জীবনধারণের সঙ্গে জড়িত। এ জন্যই আঙুলগুলো ছোট বড়।

﻿মানুষ দাঁতের কত যত্ন করে। টুথপেস্ট দিয়ে প্রতিদিন দাঁত ঘষে। দাঁতের ফাঁকে যেন খাদ্যকণা আটকে না থাকে সে জন্য কাঠি বা সুতা দিয়ে দাঁত পরিষ্কার (ফ্লস) করে। তার পরও দাঁতে পোকা ধরে। যন্ত্রণায় কতই না কষ্ট পেতে হয়! অথচ কুকুর সারা দিন বাসি-পচা খাবার খায়। দাঁত ঘষার তো প্রশ্নই নেই। অথচ তাদের দাঁতে সাধারণত পোকা ধরে না। সব সময় ঝকঝকে সাদা। ধারালো দাঁতগুলো সব সময় ব্যবহারোপযোগী। কুকুরের দাঁত এত ভালো থাকে কীভাবে? কে তার দাঁত পরিষ্কার করে দেয়? কেউ না, নিজেই! আমরা দেখেছি, কুকুর মাঝেমধ্যে নিজের শরীর কামড়ায়। তাদের গায়ে একধরনের মাছি বসে, লেজ দিয়ে যতটুকু পারা যায়, তারা সেই মাছি তাড়ায়। তাতেও কাজ না হলে অতিষ্ঠ হয়ে কামড়ায়। এটা স্বাভাবিক। কিন্তু অনেক সময় মাছি না বসলেও তারা লেজের কাছাকাছি মুখ নিয়ে কামড়ায়। এই অভ্যাস তার দাঁত ভালো রাখতে সাহায্য করে। কুকুরের দেহের একটি গ্রন্থি থেকে একধরনের রাসায়নিক পদার্থ নিঃসৃত হয়, যা গুণের দিক দিয়ে ফ্লোরাইডের সমতুল্য। ফ্লোরাইড দাঁতের জন্য ভালো। আমাদের টুথপেস্টে সে জন্যই ফ্লোরাইড মেশানো হয়। কুকুরের এই নির্দিষ্ট গ্রন্থি তার লেজের ঠিক নিচের দিকে থাকে। লেজের আশপাশে কামড়ানোর সময় ফ্লোরাইড তার দাঁতে লাগে। ফলে কুকুরের দাঁতে সহজে পোকা ধরে না।

﻿হেলমেট ভেবে ভুল করবেন না, এটি আসলে টিভি। তাও আবার ত্রিমাত্রিক। বিখ্যাত প্রযুক্তিপণ্য নির্মাতা প্রতিষ্ঠান সনি এর নির্মাতা। বলা হচ্ছে, হেড মাউন্টেড ডিসপ্লে নামের এই টিভি মাথা ধরাবে না। দাম ৮০০ পাউন্ড।

﻿দুনিয়ার সবচেয়ে দামি মধুর নাম লাইফ মেল হানি। ছোট্ট একটা বোতলে থাকে ১২০ গ্রাম। দাম ৮৩ ডলার। কেন এত দাম? বিশেষ কিছু মৌমাছি দিয়ে আহরিত হয় বলেই এই মধুর দাম আকাশচুম্বি। লন্ডনের ডিপার্টমেন্ট স্টোর হ্যারোডসের ফার্মাসিতে গেলে এই মধু মেলে। পুষ্টিদায়ক ওষুধ হিসেবেই বিক্রি হয় তা।

﻿দুনিয়ার সবচেয়ে ছোট এমপিথ্রি প্লেয়ারটি তৈরি করেছিল বেনকিউ। এর নাম দ্য বেনকিউ জয়বি ১০২। ওজন আধা আউন্স, জায়গা দখল করে ১০ দশমিক ৫২ ঘন সেন্টিমিটার।

﻿জাপানের একটি প্রতিষ্ঠান এমনই মুখোশ তৈরি করছে, দেখে বোঝার উপায় থাকবে না আসলেই তা মুখোশ, না মুখ! মুখোশ তৈরির জন্য প্রথমেই মানুষের মুখের ছবি তোলা হয়। তারপর সেই ছবি ধরে তৈরি করা ত্রিমাত্রিক মডেলে। সবশেষে শক্ত ভিনাইল ক্লোরাইড দিয়ে ফুটিয়ে তোলা হয় ছবির মুখ। মুখোশগুলোর পোশাকি নাম রিয়াল-এফ। বিক্রি করা হয় ৩ হাজার ৯২০ ডলারে।

﻿অস্ট্রিয়ার কৃষক হ্যান্স শ্রোডার। তাঁর এক গরু আছে, নাম লরা। সেই লরা একদিন খামার থেকে লাপাত্তা! আক্ষরিক অর্থে গরুখোঁজা করলেন হ্যান্স। ঘন্টা কয়েক বাদে খবর পেলেন, গরুটিকে পাওয়া গেছে অস্ট্রিয়ার সারফস শহরের ইন্টারস্পোর্ট নামের এক দোকানে। বিচার-বিশ্লেষণ করে জানা গেল, শীত থেকে বাঁচতেই দোকানে ঢুকেছিল গরুটা। তবে শীতের কামড় থেকে রেহাই পাওয়ার জন্য সেখানে ঢুকে সে কামড়াতে শুরু করলো দোকানের জিনিসপত্তর। জিনিসপত্তরের মধ্যে ছিল মূলত গরম কাপড়-চোপড়! এদিকে সব দেখে দোকানের লোকজন কোথায় রেগে অগ্নিশর্মা হবে, তা না, উল্টো খুশিই হলো তারা। হ্যান্স লরাকে ফেরত নিতে এসে বললেন, আমি আপনাদের সব ক্ষতি পুষিয়ে দেবো; আর দোকানে যত ময়লা হয়েছে, তা-ও সাফ করে দেবো। কিন্তু দোকানে লোকেরা জানালেন, এই গরু শীত থেকে রেহাই পেতে আমাদের দোকানে এসেছে, এই ভাবনা থেকে আমরা একটা বিজ্ঞাপনচিত্র তৈরি করবো। মডেল হবে আপনার গরু। উল্টো আপনি আমাদের কাছ থেকে সম্মানি নিয়ে যান!

﻿ওয়াং জুজিয়াং ট্রেনের রাঁধুনি ছিলেন ৩০ বছর। চলন্ত ট্রেনে হেঁশেল সামলানোর পাশাপাশি তৈজসপত্র নিয়ে কেরামতি দেখাতে পটু ছিলেন তিনি। এখনো আছে সেই পুরোনো অভ্যাস। কী করেন তিনি? ছবিতে দেখুন না, তিনটি বড় চামচ আর একটি থালা দিয়ে কী চমৎকার ভারসাম্য রক্ষা খেলা দেখাচ্ছেন ওয়াং। নিজের এমন শখ নিয়ে বললেন, ‘ভারসাম্য রক্ষার দক্ষতা বাড়ানোর জন্য ট্রেন হলো মোক্ষম জায়গা। পুরোনো দিনের ট্রেনগুলো তো বেশি লক্কড়-ঝক্কড় হতো, 

﻿ছেলেবেলায় কেউ একজন তাঁকে সুপারম্যানের পোশাক উপহার দিয়েছিল। সেই পোশাক গায়ে চাপানোর সঙ্গে সঙ্গেই সুপারম্যানের ভূত চাপল ঘাড়ে। সেই থেকে নিজেকে সুপার হিরোতে রূপান্তরের আপ্রাণ চেষ্টা চালানো শুরু করলেন হারবার্ট শ্যাভেজ। ফিলিপিনের ৩৫ বছর বয়সী এই তরুণ তাই কত কিছুই না করলেন। ১৯৯৮ সাল থেকে শুরু। আর এ পর্যন্ত প্রায় ১০ থেকে ১২ বার নিজেকে সঁপে দিয়েছেন ছুরি-কাঁচির নিচে। প্রথম অস্ত্রোপচার করিয়েছিলেন চিবুক বাড়ানোর জন্য। পরে দেখলেন সুপারম্যান ছবির নায়ক ক্রিস্টোফার রিভেসের নাকটা বেশ খাড়া, তাই তাকেও নাক বাড়াতে হবে। করলেনও তেমনটাই। এরপর ঠোঁট, পা, উদর থেকে শুরু করে পাকস্থলী—প্রায় সব জায়গাতেই ছুরি-কাঁচি চলল। তবে শ্যাভেজ আফসোসের সঙ্গে বললেন, ‘আমার উচ্চতা তো মোটে ৫ ফুট ৬ ইঞ্চি, আর সুপারম্যানের ৬ ফুট ২। অস্ত্রোপচার করে আর যা-ই হোক উচ্চতা তো বাড়ানো মুশকিল!’ 

﻿তারকা কুকুর
এরই মধ্যে অলিখিতভাবে জাপানের সবচেয়ে সুন্দর কুকুরের মুকুট উঠেছে তার মাথায়। পোমারানিয়ান জাতের এই প্রাণীটির নাম শুনসুকে। বয়স মোটে নয় বছর। ফেসবুকে টুইটারে তার বন্ধুসংখ্যা প্রায় ৫৫ হাজার! এরই মধ্যে দুটি বইও প্রকাশিত হয়েছে তাকে নিয়ে। অতিসম্প্রতি বাজারে এসেছে শুনসুকের ছবিযুক্ত ক্যালেন্ডার। আর টিভিতে তো হরহামেশাই দেখা যায় তাকে।
