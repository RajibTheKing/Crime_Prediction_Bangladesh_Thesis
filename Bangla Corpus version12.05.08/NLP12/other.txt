
﻿আপনারা বিবিসি শুনছেন ঢাকায়, চট্টগ্রামে, রাজশাহীতে। আপনি যেখানে আছেন বিবিসি আপনার সঙ্গেই আছে। রেডিও সম্পর্কে ধারণা হওয়ার পর থেকে এ কথাগুলো প্রতি সন্ধ্যায় শুনতে পেতাম। সন্ধ্যায় বাবা রেডিও অন করতেন ঘড়ি না দেখেই। দুই-এক মিনিট পোঁ পোঁ আওয়াজের পর শুরু হতো বিবিসির বাংলা অনুষ্ঠান। দিনের বেলায় বাবা যখন থাকতেন না আমিও তখন রেডিওর ভলিউম ঘোরাতাম। কতবার যে নষ্ট করেছি আর কতবার মার খেয়েছি তার হিসাব রাখিনি। পরের দিন বাবা রেডিও ঠিক করে আনতেন। আমাকে বোঝাতেন রেডিওর গুরুত্ব। বলতেন রেডিও সম্পর্কে স্মরণীয় সব ঘটনা। মুক্তিযুদ্ধের সময় পাকিস্তানি সেনাদের তাড়া খেয়ে দৌড়েছিলেন, কিন্তু রেডিও ছাড়েননি। আমিও আস্তে আস্তে রেডিওর গুরুত্ব বুঝেছি। বিশেষ করে ১৯৯৭ সালের বাংলাদেশ ও কেনিয়ার মধ্যকার উত্তেজনাপূর্ণ ম্যাচের ধারাভাষ্যে। খোদাবক্স মৃধার শিহরিত সেই কণ্ঠ ‘আর এক বলে এক রান’। এসব আমি রেডিও থেকেই শুনেছি। টিভির তখন বড্ড আকাল। ২০০৭ সালের ঘূর্ণিঝড় সিডর আঘাত হানার আগেই বাবা আমাদের নিয়ে সাইক্লোন শেল্টারে গিয়েছিলেন। আর এটা করেছিলেন তাঁর রেডিওর বদৌলতে। মনে আছে, আমাদের সাতক্ষীরা জেলায় সেবার সিডরে কত মানুষ প্রাণ হারিয়েছিল। ২০০৯ সালের বিডিআর বিদ্রোহের সময় বাবাই আমাদের দুশ্চিন্তামুক্ত করে বলেছিলেন, ‘ভয় নেই, খবরে বলেছে চট্টগ্রামের হালিশহরের বিডিআর সদর দপ্তরে কোনো বিদ্রোহ হয়নি।’ কেননা বড় ভাই তখন ওখানে দায়িত্বরত। এমন অনেক বিশেষ দিনে আমরা রেডিওর পাশে ভিড় করেছি। কিন্তু বাবার কাছে মনে হতো প্রত্যেক দিনই বিশেষ দিন। গতবার চট্টগ্রামে আসার আগের দিন সন্ধ্যায় আমি বললাম, ‘বাবা আজ আমি বিবিসি সেন্টার ধরাব।’ আমি রেডিও হাতে নিয়ে অ্যান্টেনা টান দিতেই ওটা ভেঙে গেল। বুঝেছিলাম বাবার হাতের পরশ না পেলে ওটা কথা বলবে না। আরও বুঝেছিলাম বাবা কতটা কষ্ট পেয়েছিলেন, কষ্ট পেয়েছিলেন সেদিন বিবিসি শুনতে না পেরেও। তাই পরের দিন নতুন অ্যান্টেনা লাগিয়ে এনে দিলাম। এবার পূজার ছুটিতে বাড়ি এসে বাড়ির অনেক পরিবর্তন চোখে পড়ল। বড় ভাই সৌরবিদ্যুৎ নিয়েছে, রঙিন টিভি কিনেছে। ফ্রেশ হয়ে তাই টিভি দেখতে বসলাম। হঠাৎ উঠানে চোখ যেতেই চোখ স্থির হয়ে গেল, চোখ দিয়ে পানিও পড়ল দুফোঁটা। বাবার রেডিওটা আজ জিপগাড়ি হয়েছে। ভাইয়ার চার বছরের ছেলেটা অ্যান্টেনার মাথায় রশি বেঁধে টানছে, ওটা নাকি ওর জিপগাড়ি। রেডিওটা হাতে নিয়ে দেখলাম কোনো কিছুই আর অক্ষত নেই। বাবার মৃত্যু হয়েছে কয়েক মাস হলো, এর মধ্যে বাবার অনুগত রেডিওটিরও তিলে তিলে মৃত্যু হয়েছে।

﻿আপনি নিজেই আপনার ভাগ্য নিয়ন্ত্রণ করতে পারেন শতকরা ৯০ থেকে ৯৬ ভাগ। বাকিটা আমরা ফেট বা নিয়তি বলতে পারি। ভাগ্য অনেক সময় অনির্দিষ্ট কারণে আপনা থেকেও গতিপথ বদলাতে পারে। এখানে রাশিচক্রে আমি ‘নিউমারলজি’ বা ‘সংখ্যা-জ্যোতিষ’ পদ্ধতি প্রয়োগ করেছি।
—কাওসার আহমেদ চৌধুরী
মেষ Aries ২১ মার্চ—২০ এপ্রিল। ভর # ৬ > প্রিয় ‘১-গুঁয়ে’ মেষ, অনেক ভেবেচিন্তে সিদ্ধান্ত নেওয়া এবং সিদ্ধান্ত নেওয়ার পর অটল অবস্থান গ্রহণ করা—এই হচ্ছে আপনার রাশিগত চারিত্রিক বৈশিষ্ট্যের একটি প্রধান দিক। ...চলতি সপ্তাহে শক্তিশালী সংখ্যা ৯-এর প্রভাবে থেকেও আপনি আচানক বুদ্ধি খাটাবেন, বিশেষ কোনো ব্যাপারে নিজের জেদ ত্যাগ করবেন, এবং...এবং...গ্র্যান্ড সাফল্য কুড়িয়ে নেবেন।
বৃষ Taurus ২১ এপ্রিল—২১ মে। ভর # ১ > এ সপ্তাহে আপনি মাল কামাবেন এবং হারানো মর্যাদা ফিরে পাওয়ার পথে এগিয়ে যাবেন।—ইস মে সন্দেহ কা কোই বাত নেহি হ্যায়, মেরে পেয়ারে ‘বইন’ (বোন) অ্যান্ড পেয়ারা ‘বাঁই’ (ভাই)।
মিথুন Gemini ২২ মে—২১ জুন। ভর # ৬ > এ সপ্তাহে আপনি বেশির ভাগ কাজে সফল হবেন এবং বলাবাহুল্য, কমের ভাগ কাজে ব্যর্থ হয়ে সবাইকে ‘দুহাত’ দেখিয়ে দেবেন। ...প্রাণ-ঠাসা অভিনন্দন অভিনন্দন নিন প্রিং মিং—প্রিয় মিথুন!
কর্কট Cancer ২২ জুন—২২ জুলাই। ভর # ২ > আ—মেরা কর্কটিয়া, সপ্তাহের শুরুটা দেখে ডরাও মাত্। চলতি সপ্তাহের দ্বিতীয় কিংবা তৃতীয় দিন থেকে আপনি ‘লস’ কাটিয়ে উঠে মোটামুটি লাভের সুগন্ধি বাগান দেখবেন।
সিংহ Leo ২৩ জুলাই—২৩ আগস্ট। ভর # ১> গত সপ্তাহের বহুবিধ সাফল্য উপভোগ করার পর এ সপ্তাহে আপনি কিছুটা ক্লান্ত বোধ করতে পারেন। বিশ্রামটা কাজের ফাঁকেই নিয়ে নিন। চলতি সপ্তাহখানা আপনার তেমন ভালো না গেলেও বিশাল ক্ষতি কিছু হবে না।
কন্যা Virgo ২৪ আগস্ট—২৩ সেপ্টেম্বর। ভর # ২ > ঘরের বাইরে এখন গরম-প্লাস থাকলেও মনের অন্দরমহলে শীতল-প্লাস অবস্থা বিরাজ করবে। (একটু মুচকি হাসি মেরে নিন। তবে লোকজনের সামনে নয়।)
তুলা Libra ২৪ সেপ্টেম্বর—২৩ অক্টোবর। ভর # ২ > তুলা রাশির ভর হচ্ছে ২ (ওপরে দেখুন)। এর সঙ্গে যোগ করুন চলতি সপ্তাহের মান—৩। তাহলে ২+৩= হলো গিয়ে—৫। মহা সৌভাগ্যের একটি সংখ্যা, পিথাগোরাসের মতে।...এ সপ্তাহে তুলা বিশাল কিছু একটা অর্জন করবেন। (...অভিনন্দন!) ...তবে এ সপ্তাহে তুলাকে প্রতারণা সম্পর্কে একটুখানি সজাগ থাকতে হবে।
বৃশ্চিক Scorpio ২৪ অক্টোবর—২২ নভেম্বর। ভর # ৭ > এ সপ্তাহে কেউ আপনাকে ‘চোখে ধুলো’ দিতে পারে, কাজেই সারা সপ্তাহ চোখে ঠান্ডা পানির ঝাপটা মারতে থাকবেন। ...ইনশাআল্লাহ, কোনো ক্ষতি আপনার হবে না।
ধনু Sagittarius ২৩ নভেম্বর—২১ ডিসেম্বর। ভর # ৯ > আপেক্ষিক স্বস্তিতেই কাটবে আপনার চলতি সাত দিন। ...স্বস্তি! ...আহ্! 
মকর Capricorn ২২ ডিসেম্বর—২০ জানুয়ারি। ভর # ৩ > এ সপ্তাহটি যে আপনার শতভাগ সাফল্যের মধ্য দিয়ে কাটবে, এমন গ্যারান্টি দেওয়া যায় না। তবে আপনি এখন সংখ্যা ৬-এর প্রভাবে আছেন। কাজেই সমঝোতার মাধ্যমে কামকাজ করে যান...অ্যান্ড ভালো থাকুন।
কুম্ভ Aquarius ২১ জানুয়ারি—১৮ ফেব্রুয়ারি। ভর # ৯ > এ সপ্তাহে আপনি কিছুটা অন্যায় সমালোচনার মুখে পড়তে পারেন। তবে, বাড়তি কিছু টাকা এসে আপনার মন খুব ভালো করে দিতে পারে।
মীন Pisces ১৯ ফেব্রুয়ারি—২০ মার্চ। ভর # ৩ > ...মীন-এর হোক জয়!—ইনশাআল্লাহ, হবে। আত্মবিশ্বাস বজায় রাখুন।

﻿মধ্য আশির দশকে কলেজে পড়ার সময় অ্যাপলের সঙ্গে পরিচয়। ক্লাসিক দিয়ে শুরু আর মধ্য নব্বইয়ে এলসি থ্রিতে আমার ম্যাক যাত্রার বিদায়। সে সময় রঙিন মনিটর আর চার মেগাবাইট র‌্যাম ও ১৬০ মেগাবাইট হার্ডডিক্সই ছিল বিশ্বসেরা পণ্য। দাম লাখ টাকার ওপর। দীর্ঘদিন পর ১৯৯৯-এ আবার ফিরে আসি ম্যাকে। এক এক করে কাজের প্রয়োজনে চলে আসে আই ম্যাক, জি-থ্রি, জি-ফোর, ম্যাকবুক, ম্যাক জিওন। 
কাজের জন্যই হোক আর নিছক আনন্দের জন্যই হোক ম্যাক হয়ে ওঠে আমার নিত্যদিনের সঙ্গী। ওয়েবে চোখ রাখি, ম্যাক ঘোষণা দিয়েছে আইপড নামের একটা মিউজিক ডিভাইস বের করবে, সময়টা ২০০৬। বন্ধুকে ইউএসএতে ফোন করে বলি বুকিং দেওয়ার জন্য। হাতে আসে কদিনের ভেতরই। অফুরন্ত ডাটা আর গান নিয়ে ঘুরি সারাক্ষণ। অ্যাপল আবার ঘোষণা দিল বাজারে ছাড়বে আইফোন, চলে উন্মাদনা। আবারও বন্ধুর সহযোগিতায় হাতে পাই আইফোন, তবে সেটি টিঅ্যান্ডটির লক করা ফোন। অনেক গবেষণা আর ওয়েব ঘেঁটে সেটি এক সপ্তাহের মধ্যে চালু করি। পৃথিবীর সবকিছু চলে আসে হাতের মুঠোয়। তার পর থেকে সব আইফোনই ব্যবহার করার সুযোগ হয়। আর ম্যাকের গুণকীর্তনে মুগ্ধ এই আমি কখন জানি জবসের বন্ধু হয়ে যাই। এভাবে একের পর এক বাজারে আসতে থাকে আইপড টাচ, আইপ্যাড, ম্যাক বুক এয়ার—আমিও পাগলের মতো সংগ্রহ করি। কখনো মার্কিন যুক্তরাষ্ট্র আবার কখনো কানাডা থেকে। যে কারণে আমার ব্যবহূত পণ্যের কি-প্যাডে বিভ্রান্তি রয়েই যায়। আমার নিত্য পথচলায় ম্যাক জীবনেরই আরেকটি অঙ্গ হয়ে দাঁড়িয়েছে। সারা দিন চলে ম্যাকের সঙ্গে, এমনকি বাথরুমে বসেও কাজ সারি, পৃথিবীটাকে দেখতে পাই অপার আনন্দে। অফিস, বাসা কিংবা পথ, রাত অথবা দিন আপনার কল্যাণে সবই আজ একাকার। 
স্টিভ জবসের চাকরি চলে যাওয়া, আবার ফিরে এসে অ্যাপলের হাল ধরা—ম্যাককে নিয়ে যায় পৃথিবীর সবচেয়ে জনপ্রিয় ব্র্যান্ডে। স্টিভের জন্ম না হলে পৃথিবীর সভ্যতা এত দ্রুত এ পর্যায়ে আসত না। এ কথা কেউ বিশ্বাস করুক আর না করুক, আমি বিশ্বাস করি। স্টিভের চলে যাওয়া মানে শূন্যতা নয়, তার নকশায় পৃথিবীর আরও বহু প্রজন্ম চলবে বহুদিন—কারও ব্রিফকেসে, কারও হাতে, কারও পকেটে, কারও টেবিলে জবস বেঁচে থাকবেন—অনাদিকাল। 

﻿আপনি নিজেই আপনার ভাগ্য নিয়ন্ত্রণ করতে পারেন শতকরা ৯০ থেকে ৯৬ ভাগ। বাকিটা আমরা ফেট বা নিয়তি বলতে পারি। ভাগ্য অনেক সময় অনির্দিষ্ট কারণে আপনা থেকেও গতিপথ বদলাতে পারে। এখানে রাশিচক্রে আমি ‘নিউমারলজি’ বা ‘সংখ্যা-জ্যোতিষ’ পদ্ধতি প্রয়োগ করেছি। —কাওসার আহমেদ চৌধুরী
মেষ Aries ২১ মার্চ—২০ এপ্রিল। ভর # ৬ > সংখ্যা ৪-এর প্রভাবে থেকে এ সপ্তাহে আপনার আর্থিক অবস্থা মজবুত হবে; অতীতের এলোমেলো কাজগুলোও এখন আপনি অনেকখানি গুছিয়ে আনতে পারেন। এই সাতটি দিনের মধ্যে অন্তত দুই দিন যতটা সম্ভব বিশ্রাম নিয়ে নেবেন। আগামী সপ্তাহ থেকে আপনার কর্ম এবং ঘর্ম (ঘাম) বেশি হবে; কাজেই এ সপ্তাহে দেহ-মনের ব্যাটারি রিচার্জ করে অগ্রিম ঝরঝরে অবস্থায় বিরাজ করুন!
বৃষ Taurus ২১ এপ্রিল—২১ মে। ভর # ১ > এ সপ্তাহে বৃষ জাতক-জাতিকার হাত শূন্য থেকে ক্রমশ ভরে উঠবে। অর্থাৎ, টাকা আসবে। টেনশন কমবে। তাহলেও তার ব্যস্ততা কিন্তু কমবে না, বরং আগের সপ্তাহের চেয়ে ওটা একটু বেশি-ই বেড়ে যাবে বলে মোর মনে লয়। কথা কম, কাজ বেশি— এই ভবিষ্যদ্বাণী শুনে কোনো কোনো বৃষ নারী-পুরুষের মন খারাপ হলেও আমার কিছু করার নেই।...অক্কে?
মিথুন Gemini ২২ মে—২১ জুন। ভর # ৬ > এ সপ্তাহে মিথুন ছ্যাং-ম্যাং মানে, ছেলেমেয়েরা আছে মানে আছেন সংখ্যা ৪-এর ঘরে। ‘সংখ্যা ৪-এর ঘরে’— এই বাক্যটা শুনেই সব মিথুনকে যে আহ্লাদে আটখানা হয়ে দাঁত বের করে দিতে হবে অ্যাইসি কোই বাত নেহি হ্যায়। তবে কেউ কেউ তো নিশ্চয় টাকা-পয়সার হাত-পা-চোখ-মুখ দেখবেন।...চলতি মৌসুমে প্রচুর মিথুন তরুণী নিজ বাড়ি থেকে বের হয়ে যাবেন। ওদিকে, প্রচুর মিথুন তরুণ যেকোনো রাশির মেয়ের সঙ্গে ঘন বন্ধুত্বের সম্পর্ক গড়ে তুলবেন। (মিথুন তরুণীর ঘর থেকে বের হয়ে যাওয়া বলতে আমি বুঝিয়েছি বিয়ে হয়ে যাওয়াকে)।
কর্কট Cancer ২২ জুন—২২ জুলাই। ভর # ২ > প্রিয় কর্কটিয়া, গত সপ্তাহের ‘ছুটির দিনে’ ম্যাগাজিনের কপিটা খুঁজে পেতে বের করুন। এবারে আপনার চলতি সপ্তাহের ভাগ্যটা যে মোটামুটি ওই রকমই থাকবে—এটুকু জেনে নিয়ে হাসি মুখে সপ্তাহটি কাটিয়ে দিন।
সিংহ Leo ২৩ জুলাই—২৩ আগস্ট। ভর # ১> চলতি সাতটি দিনে আপনার পারফরম্যান্স হবে রীতিমতো ‘চেমেৎকার’!...হোম সেক্টরে আপনি এক ঢিলে তিনটি মুরগি মারবেন। তার মানে সপ্তাহটা আপনার সত্যিকার অর্থেই উজ্জ্বল হয়ে উঠবে। 
কন্যা Virgo ২৪ আগস্ট—২৩ সেপ্টেম্বর। ভর # ২ > রাশির বৈশিষ্ট্য অনুসরণ করে এ সপ্তাহে আপনি আপনার কর্মক্ষমতা, খ্যাতি ও আর্থিক অবস্থার তুঙ্গে দিন কাটাবেন। —এর বেশি কিছু বলার প্রয়োজন আছে বলে আমি তো মনে করি না। আপনি কী বলেন? 
তুলা Libra ২৪ সেপ্টেম্বর—২৩ অক্টোবর। ভর # ২ > তুলা রাশির ভর ২। ওদিকে চলতি সপ্তাহটির অবস্থানগত মান হচ্ছে ৭। তাহলে, তুলা হিসেবে আপনি এ সপ্তাহে ২+৭=৯-এর ঘরে অবস্থান করছেন। মহাশক্তিশালী সংখ্যা ৯ আপনাকে এখন নিয়ে এসেছে আপনার চারিত্রিক বৈশিষ্ট্য ও সৌভাগ্যের এক চূড়ান্ত শিখরে। নিউমারোলজির জনক গ্রিক দার্শনিক পিথাগোরাসের অঙ্ক এবং গ্রিক রাশি শাস্ত্র অনুযায়ী এ সপ্তাহে আপনি সব বাধা জয় করবেন, সাফল্য ছিনিয়ে আনবেন এবং আপনার ঠোঁটে জেগে থাকবে বিজয়ীর পরম বিনীত হাসি।
বৃশ্চিক Scorpio ২৪ অক্টোবর—২২ নভেম্বর। ভর # ৭ > বৃশ্চিক রাশির জাতক হিসেবে এ সপ্তাহে আপনি আছেন সংখ্যা ৫-এর ঘরে। গত সপ্তাহের মতো এ সপ্তাহেও আপনার প্রতারিত হওয়ার সামান্য সম্ভাবনা দেখা যায়। কামনা করি, আপনার যেন মঙ্গল হয়।
ধনু Sagittarius ২৩ নভেম্বর—২১ ডিসেম্বর। ভর # ৯ > ধনু রাশির ভর-৯। এদিকে চলতি সপ্তাহটির অবস্থানগত মান আমরা হিসাব করে পাচ্ছি ৭। কাজেই এখন আপনি আছেন ৯+৭ = ১৬ (=১+৬)=৭-এর ঘরে।...শুভ হোক, শুভ হবে— কপালপোড়া ধনু-রে আমার! ঊর্ধ্বে দৃষ্টি রেখে শুরু হোক নতুন এক যাত্রা তোমার।
মকর Capricorn ২২ ডিসেম্বর—২০ জানুয়ারি। ভর # ৩ > শেষ থেকে শুরু করে সবগুলো রাশিফল পড়ে দেখুন। এখন আপনি আছেন সংখ্যা ১-এর ঘরে। এ সপ্তাহে আপনি হয় জিতবেন, আর নয়তো গো-হারা হারবেন। মাঝামাঝি কিছু হওয়ার সম্ভাবনা কম।
কুম্ভ Aquarius ২১ জানুয়ারি—১৮ ফেব্রুয়ারি। ভর # ৯ > এ সপ্তাহে আপনি আছেন ৭-এর ঘরে। ব্যবসায়ী হয়ে থাকলে এখন আপনি নতুন ইনভেস্টমেন্ট অর্থাৎ বিনিয়োগের জন্য তৈরি হতে পারেন, এর শেষ ফলাফল ভালোই হবে। অন্যান্য পেশায় নিয়োজিত কুম্ভদের জন্যও চলতি সপ্তাহটি মন্দ হবে না।
মীন Pisces ১৯ ফেব্রুয়ারি—২০ মার্চ। ভর # ৩ > পূর্ণ বয়স্ক মীন নর-নারীকে বলছি, শুধু স্বাস্থ্য ভালো থাকার ওপর নির্ভরশীল আপনার সাপ্তাহিক সৌভাগ্য।


পড় বিজ্ঞান হবে দিকজ্ঞান ঘুচিবে পথের ধাঁধা
দেখিবে গুণিয়া এ দিন দুনিয়া নিয়ম নিগড়ে বাঁধা।
কহে পন্ডিতে জড়সন্ধিতে বস্তুপিন্ড ফাঁকে
অনু অবকাশে রন্ধ্রে- রন্ধ্রে আকাশ লুকায়ে থাকে।
হেথা হেথা সেথা জড়ের পিন্ড আকাশ প্রলেপে ঢাকা
নয়কো কেবল নিরেট গাঁথন, নয়কো কেবলি ফাঁকা।
জড়ের বাঁধন বদ্ধ আকাশে, আকাশে বাঁধন জড়ে-
পৃথিবী জুড়িয়া সাগর যেমন, প্রাণটি যেমন ধড়ে।;
‘ইথার’ পাথারে তড়িত বিকারে জড়ের জীবন দোলে,
বিশ্ব – মোহের সুপ্তি ভাঙিছে সৃষ্টির কলরোলে।।

শুন শুন বার্তা নুতন, কে যেন স্বপন দিলা
ভাষা প্রাঙ্গণে স্বরে ব্যাঞ্জনে ছন্দ করেন লীলা ।
সৃষ্টি যেথায় জাগে নিরুপায় প্রলয় পয়োধি তীরে
তারি আশেপাশে অন্ধ হুতাশে আকাশ কাঁদিয়া ফিরে।
তাই ক্ষণে ক্ষণে জড়ো ব্যঞ্জনে স্বরের পরশ লাগে
তাই বারেবার মৃদু হাহাকার কলসংগীতে জাগে
স্বরব্যঞ্জন যেন দেহমনে জড়েতে চেতন বাণী
একে বিনা আর থাকিতে না পারে, প্রাণ লয়ে টানাটানি।
দোঁহি ছাড়ি দোঁহে, মূক রহে মোহে, ব্যঞ্জনে নাহি বুলি
স্বরের নিশাসে ‘আহা’ ‘উহু’ ভাষে ভাষার বারতা ভুলি।
ছিল অচেতন জগৎ যখন মগন আদিম ধুমে,
অরূপ তিমির স্তব্ধ বধির স্বপ্ন মদির ঘুমে:
আকুল গন্ধে আকাশ কুসুম উদাসে সকল দিশি,
অন্ধ জড়ের বিজন আড়ালে কে যেন রয়েছে মিশি!
স্তিমিত-স্বপ্ন স্বরের বর্ণ জড়ের বাধন ছিড়ি
ফিরে দিশাহারা কোথা ধ্রুবতারা কোথা র্স্বগের সিঁড়ি!
অ আ ই ঈ উ ঊ, হা হি হি হু হু হাল্কা শীতের হাওয়া
অলখচরণ প্রেতের চলন, নিঃশ্বাসে আসা যাওয়া ।
লেখে কি না খেলে ছায়ার আঙুলে বাতাসে বাজায় বীণা
আবেশ বিভোর আফিঙের ঘোর বস্তুত মন্ত্রহীনা।
ভাবে কুল নাই একা আসি যাই যুগে যুগে চিরদিন,
কাল হতে কালে আপনার তালে অনাহত বাধাহীন।।

অকুল অতলে অন্ধ অচলে অস্ফুট অমানিশি,
অরূপ আধারে আখি অগোচরে অনুতে অনুতে মিশি।

আসে যায় আসে অবশ আয়াশে আবেশ আকুল প্রাণে,
অতি আনমানা করে আনাগোনা অচেনা অজানা টানে,
আধো আধো ভাষা আলেয়ার আসা , আপনি আপনহারা
আদিম আলোতে আবছায়া পথে আকাশগঙ্গা- ধারা।

ইচ্ছা বিকল ইন্দ্রিয়দল, জড়িত ইন্দ্রজালে,
ঈশারা আভাসে ঈঙ্গিতে ভাষে রহ-রহ ইহকালে।

উড়ে ইতিউতি উতালা আকুতি উসখুস উকিঝুঁকি
উড়ে উচাটন, উড়ু উড়ু মন , উদাসে উধ্বমুখি।

এমন একেলা একা একা খেলা একুলে ওকুলে ফের
এপার ওপার এ যে একাকার একেরি একেলা হের।
হেরে একবার সবি একাকার একেরি এলাকা মাঝে
ঐ ওঠে শুনি, ওঙ্কার-ধ্বনি, একুলে ওকুলে বাজে।

ওরে মিথ্যা এ আকাশ-চারণ মিথ্যা তোদের খোঁজা,
স্বর্গ তোদের বস্তু সাধনে বহিতে জড়ের বোঝা।
আকাশ বিহানে বস্তু অচল, চলে না জড়ের চাকা,
আদুল আকাশে ফোকলা বাতাস কেবলি আওয়াজ ফাঁকা।

সৃষ্টিতত্ত্ব বিচার করনি শাস্ত্র পড়নি দাদা-
জড়ের পিন্ড আকাশে গুলিয়া ঠাসিবে ভাষার কাদা।
শাস্ত্রবিধান কর প্রণিধান ওরে উদাসীন অন্ধ,
ব্যঞ্জনস্বরে যেন হরিহরে কোথাও রবে না দ্বন্দ্ব।
মরমে মরমে সরম পরশে বাতাস লাগিয়ে হাড়ে,
ভাষার প্রবাহে পুলক- কম্পে জড়ের জতো ছাড়ে।
(তবে)আয় নেমে আয়, জড়ের সভায় , জীবন মরণ দোলে,
আয় নেমে আয়, ধরণীধুলায় কীর্তন কলরোলে।
আয় নেমে আয় রূপের মায়ায় অরূপ ইন্দ্রজালে
উল্কা ঝলকে থনল পুলকে আয় রে অশনিতালে।
আয় নেমে আয় কণ্ঠ্য বর্ণে কাকুতি করিছে সবে
আয় নেমে আয় র্ককশ ডাকে প্রভাতে কাকের রবে।

নামো নামো নমঃ সৃষ্টি প্রথম কারণ জলধি জলে
স্তব্দ তিমিরে প্রথম কাকলী প্রথম কৌতুহলে।
আদিম তমসে প্রথম বর্ণ কনক কিরণ মালা
প্রথম ক্ষুধিত বিশ্ব জঠরে প্রথম প্রশ্ন জ্বালা।

অকূল আঁধারে কুহকপাথারে কে আমি একেলা কবি
হেরি একাকার সকল আকার সকলি আপন ছবি ।
কহে,কই কে গো, কোথায় কবে গো ,কেন বা কাহারে ডাকি?
কহে কহ-কহ , কেন অহরহ ,কালের কবলে থাকি?
কহে কানে কানে করুণ কুজনে কলকল কত ভাষে,
কহে কোলাহলে কলহ কুহরে কাষ্ঠ কঠোর হাসে।
কহে কটঁমট কথা কাটা কাটা -কেওকেটাঁ কহ কারে ?
কাহার কদর কোকিল কণ্ঠে,কুন্দু কুসুম হারে?
কবি কল্পনে কাব্যে কলায় কাহারে করিছ সেবা
কুবের কতন কুঞ্জকাননে, কাঙালি কুটিরে কেবা ।
কায়দা কানুনে ,কার্য কারণে কীর্তিকলাপ মুলে ,
কেতাবে কোরানে কাগজে কলমে কাঁদায়ে কেরানীকুলে ।
কথা কাড়ি -কাড়ি কত কানাকড়ি কাজে কচু কাচকলা
কভু কাছাকোছা কোর্তা কলার কভু কৌপীন ঝোলা ।
কুৎসা -কথনে কুটিলে কৃপণে কুলীন কন্যাদায়ে
কর্মকান্ত কুলিম কান্ত,ক্লিষ্ট কাতর কায়ে ।
কলে কৌশলে ,কপট কোদলে ,কঠিনে কোমলে মিঠে
কেদ কুৎসিত ,কুষ্ঠ কলুষ কিলবিল কৃমি কীটে।
কহ সে কাহার কুহক পাথারু “কে আমি একেলা কবি ?
কেন একাকার সকল আকার সকলি আপন ছবি !”
‘ক’-এর কাঁদনে ,কাংস্য-ক্বণনে বর্ণ লভিল কায়া
গহন শুন্যে জড়ের ধাক্কা কালের করাল ছায়া।
সুপ্ত গগনেকরুণ বেদনে বস্তুচেতন জাগে
অকাল ক্ষুধিত খাই খাই রবে বিশ্বে তরাস লাগে
আকাশ অবধি ঠেকিল জলধি,খেয়াল জেগেছে খ্যাপা
কারে খেতে চায় খুজে নাহি পায় দেখ কি বিষম হ্যাপা!
(খালি)কর্তালে কভু কীর্তন খোলে? খোলে দাও চাটিপেটা !
নামাও আসরে ‘ক’এর দোসরে, খেঁদেলো খেদেলো খেঁটা।”
কহ মহামুনি কহ খুর শুনি ‘খ’য়ের খবর খাঁটি
খামারে খোয়ারে খানায় খন্দে খুজিনু খয়ের ঘাঁটি।
কহেন বচন খুড়ে খন্‌খন্ পাখালি আঁখির দিঠি
খালি খ্যাঁচাখ্যাঁচি খামচাখামচি খুঁৎখূঁতি খিটিমিটি ।
এখনো খুলেনি মুখের খোলস? এখনো খোলেনি আখি?
নিক খেয়ালে পেখম ধরিয়া, কি খেলা খেলিল পাখি!
এখনও রাখনা ক্ষুধার খবর এখনও শেখনি ভাষা
পঞ্চকোষের মুখের খোসাতে অন্ন দেখনি ঠাসা?
খোল খরতালে খোলসা খেয়ালে ‘খোল খোল খোল ‘বলে ,
শখের খাঁচার খিড়কী খুলিয়া খঞ্জ খেয়াল চলে।
সে ক্ষুধায় পাখি পেখম খুলিয়া খাঁছায় খেমটা নাচে
আখেরী ক্ষুধায় সখের ভিখারী খাস্তা খাবার যাচে-
প্রখর-ক্ষুধিত তোখড় -খেয়াল -খেপিয়া রুখিল ত্বরা,
চাখিয়া দেখিল, খাসা এ অখিল খেয়ালে-রচিত ধারা ।
খুঁজে সুখে দুখে খেয়ালের ভুলে খেয়ালে নিরখি সবি ,
খেলার খেয়ালে নিখিল -খেয়াল লিখিল খেয়াল ছবি ।
খেলার লীলা খদ্যোৎ-শিখা খেয়াল খধুপ -ধুপে’
শিখী পাখা পরে নিখুত আখরে খচিত খেয়াল রূপে ।
খোদার উপরে খোদকারী করে ওরে ও ক্ষিপ্ত মতি
কীলিয়ে অকালে কাঁঠাল পাকালে আখেরে কি হবে গতি ?
খেয়ে খুরো চাঁটি খোল কহে খাঁটি, ‘খাবি খাব ক্ষতি নাই,’
খেয়ালের বাণী করে কানাকানি – ‘গতি নাই, গতি নাই।’
নিখিল খেয়াল খসড়া খাতায় লিখিল খেয়াল ছবি
ক্ষণিকের সাথে খেয়ালের মুখে খতিয়া রাখিল সবি।

গতি কিসে হবে, চিন্তিয়া তবে বচন শুনিনু খাসা,
পঞ্চ কোষের প্রথম খোসাতে অন্ন রয়েছে ঠাসা!
আত্মার মুখে আদিম -অন্ন তাহে ব্যঞ্জনগুলি
অনুরাগে লাগি,করে ভাগাভাগি মুখে-মুখে দাও তুলি।
এত বলি ঠেলি আত্মারে তুলি তত্ত্বের লগি ধরি,
খেয়ালের প্রাণী রহে চুপ মানি বিস্ময়ে পেট ভারি ।
কবে কেবা জানে গতির গড়ানে গোপন গোমুখী হতে
কোন ভগীরথে গলাল জগতে গতির গঙ্গা স্রোতে।
দেখ আগাগোড়া গণিতের গড়া নিগূঢ় গুণ সবি
গতির আবেগে আগুয়ান বেগে অগণিত গ্রহরবি।
গগনে গগনে গোধুলি লগনে মগন গভীর গানে,
করে গমগম আগম নিগম গুরু গম্ভীর ধ্যানে।
গিরি গহ্বরে অসাধ সাগরে গঞ্জে নগরে-গ্রামে,
গাঁজার গাজনে গোষ্ঠে গহনে গোকুলে গোলকধামে।

শুনি সাবধানে কহি কানে কানে শাস্ত্রবচন ধরি
কৌশলে ঋষি কহে কখগঘ কাহারে স্মরণ করে
কয়ে দেখ জল খয়ে শুন্যতল গ’য়ে গতি অহরহ
কভূ জলে ভাসে কভূ সে আকাশে হংস যাহারে কহ ।
আঘাতে যে মারে ‘ঘ’কহি তারে হন ধাতু ‘ড’ করি
তেঁই কখগঘ কৃষ্ণে জানহ হংস-অসুর -অরি।
ব্যঙ্গে রঙ্গে ভ্রুকুটি -ভঙ্গে সঙ্গীত কলরবে
রণহুংকারে ধনুঠংকারে শংকিত কর সবে ।
বিকল অঙ্গে ভগ্নজঙঘ এ কোন পঙ্গু মুনি ?
কেন ভাঙ্গা ঠ্যাংঙে ডাঙায় নামিল বাঙালা মুলুকে শুনি।
রাঙা আঁখি জলে চাঙ্গা হয়ে বলে ডিঙাব সাগর গিরি ,
কেন ঢঙ ধরি ব্যাঙাচির মতো লাঙুল জুড়িয়া ফিরি ?

টলিল দুয়ার চিত্তগুহার চকিতে চিচিংফাক
শুনি কলকল ছুটে কোলাহল শুনি চল চল ডাক ।
চলে চঁটপট চকিত চরণ ,চোঁচা চম্পট নৃত্যে
চল চিত্রিত চিরচিন্তন চলে চঞ্চল চিত্তে।
চলে চঞ্চলা চপল চমকে,চারু চৌচির বক্রে।
চলে চন্দ্রমা চলে চরাচর চড়ি চড়কের বক্রে
চলে চকমকি চোখের চাহনে চঞ্চরী চল ছন্দ ,
চলে চিৎকার চাবুক চালনে চপট চাপড়ে চন্ড
চলে চুপি চুপি চতুর চৌর চৌদিকে চাহে ত্রস্ত
চলে চুড়ামণি চর্বে চোষ্যে চটি চৈতনে চোস্ত
চিকন চাদর চিকুর চাঁচর চোখা চালিয়াৎ চ্যাংড়া ,
চলে চ্যাংব্যাং চিতল কাতল চলে চুনোপুটি ট্যাংরা।।

ছোটে ছঁটফটি ছায়ার ছমক ছমলীলার ছলে
ছায়ারঙে মিশি ছোটে ছয় দিশি ছায়ার ছাঊনী তলে
ছোটে ছায়াবাহু পিছে পিছে পিছে ছন্দে ছুটেছে রবি
ছয় ঋতু ছোটে ছায়ার ছন্দে ছবির পিছনে ছবি
ছায়াপথ – ছায়ে জ্যোছনা বিছায়ে…
