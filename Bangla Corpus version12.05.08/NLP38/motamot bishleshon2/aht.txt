<doc>হুমায়ূন আহমেদের অসুস্থতার খবর পেয়ে মনটা খুব খারাপ হয়ে গেলো। বিশেষ করে এই রোগটি আমাদের কাছে ভীতিকর বলে প্রতীয়মান হয়।

তবে আশা করি, বর্তমান বিশ্বে চিকিৎসাশাস্ত্র যে পর্যায়ে পৌছেছে, বিশেষ করে যুক্তরাষ্ট্রে, সেখানে আমরা আশা করতেই পারি যে তিনি অচিরেই সুস্থ্য হয়ে দেশে ফিরে এক সময় তাঁর সৃষ্টিশীল কাজে আবারও ব্যস্ত হয়ে পরবেন।

তিনি দেশের একজন অত্যন্ত জনপ্রিয় সাংস্কৃতিক ব্যক্তিত্ব। দেশের মানুষ সবাই তাঁর আরোগ্য কামনায় প্রার্থনা করবেন এবং আমরা যারা তাঁর ঘনিষ্ঠজন এবং সহকর্মী তারাও চাইবো আল্লাহ তাঁকে রোগমুক্ত করে সহসাই আবার স্বাভাবিক জীবনে ফিরিয়ে আনবেন।

তাঁর মতো একজন প্রতিভাবান ব্যক্তিত্ব উপন্যাস, নাটক, গল্প এবং চলচ্চিত্রের ক্ষেত্রে যে অসামান্য অবদান রেখেছেন তা আমাদের জন্য খুবই গর্বের বিষয়। তাঁর মতো কর্মচঞ্চল মানুষ আমি খুব কমই দেখেছি।

আমার বিশ্বাস এই অসুস্থতা তাঁকে খুব বেশি দিন কর্মজগত থেকে বিচ্ছিন্ন রাখতে পারবে না। রসিক, আলাপী ও বন্ধুবৎসল হুমায়ুন আহমেদ এই ভীতিকর রোগটিকে পরাস্ত করে অচিরেই দেশে ফিরবেন এই আশা ও শুভেচ্ছা।</doc>