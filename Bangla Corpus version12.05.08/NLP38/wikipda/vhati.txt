<doc>ভারতীয় হাতি (Elephas maximus indicus) এশীয় হাতির চারটি উপপ্রজাতির অন্যতম ও ভারতীয় প্রজাতন্ত্রের "জাতীয় ঐতিহ্যবাহী পশু"।[৩] ভারতে এই হাতি সর্বাধিক সংখ্যায় দেখা যায়। এছাড়া বাংলাদেশ, ভুটান, কম্বোডিয়া, চীন, লাওস, মালয়েশিয়া উপদ্বীপ, মায়ানমার, নেপাল, পাকিস্তান, থাইল্যান্ড ও ভিয়েতনামেও এই হাতি দেখা যায়। উল্লেখ্য, এশীয় হাতির অপর তিনটি প্রজাতি হল সুমাত্রান হাতি (E. m. sumatranus), শ্রীলঙ্কান হাতি (E. m. maximus)[৪] ও বোর্নিও হাতি E. m. borneensis)।
ডব্লিউডব্লিউএফ-এর মতে, ভারতীয় হাতি অনেক অঞ্চলে পাওয়া গেলেও একটি বিপন্ন প্রজাতি। বর্তমানে ভারতে ২০,০০০-২৫,০০০ এই প্রজাতির হাতি রয়েছে।[৫] এশিয়ান এলিফ্যান্ট স্পেশালিস্ট গ্রুপ ১৯৯৬ সালেই ভারতীয় হাতিকে বিপন্ন প্রজাতি ঘোষণা করেছিল।[৬]<doc>