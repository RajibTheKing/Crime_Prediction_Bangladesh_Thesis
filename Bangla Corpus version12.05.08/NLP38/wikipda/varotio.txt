<doc>ভারতীয় জনসঙ্ঘ ভারতের একটি বিশেষ হিন্দুত্ববাদী রাজনৈতিক সংগঠন যার অস্তিত্বকাল ১৯৫১ থেকে ১৯৮০ সাল এবং পরবর্তীকালে এই সংগঠনটিই ভারতীয় জনতা পার্টি নামক ভারতের একটি অন্যতম রাজনৈতিক দলে রূপান্তরিত হয়।
ভারতীয় ক্রিকেট দল ভারতের জাতীয় ক্রিকেট দল। বোর্ড ফর কন্ট্রোল ফর ক্রিকেট ইন ইন্ডিয়া বা বিসিসিআই দ্বারা পরিচালিত এই দল টেস্ট ও ওয়ান ডে ইন্টারন্যাশনাল ক্রিকেট খেলুড়ে দেশ হিসেবে ইন্টারন্যাশনাল ক্রিকেট কাউন্সিল বা আইসিসি-র এক পূর্ণ সদস্য।ভারতীয় টাকার প্রতীক () ভারতীয় টাকার জন্য ব্যবহৃত মুদ্রা প্রতীক। ২০১০ সালের ১৫ জুলাই ভারত সরকার এই প্রতীকচিহ্নটি সর্বসমক্ষে প্রকাশ করে।[১] ভারতীয় টাকার আন্তর্জাতিক তিন-অক্ষরবিশিষ্ট কোডটি (আইএসও মান আইএসও ৪২১৭ অনুযায়ী) হল INR।
[সম্পাদনা]নকশা

২০০৯ সালের ৫ মার্চ ভারত সরকার টাকার প্রতীক অঙ্কনের একটি প্রতিযোগিতার কথা ঘোষণা করেন।[২][৩] ২০১০ সালের কেন্দ্রীয় বাজেট পেশ করার সময় অর্থমন্ত্রী প্রণব মুখোপাধ্যায় উল্লেখ করেন যে টাকার প্রস্তাবিত প্রতীকটিতে ভারতীয় সংস্কৃতি ও তার স্বাতন্ত্র্যের প্রতিফলন ঘটবে।[৪] প্রতিযোগিতা থেকে প্রাপ্ত প্রতীকগুলি থেকে পাঁচটি প্রতীক বেছে নেওয়া হয়।[৫] ২০১০ সালের ২৪ জুন কেন্দ্রীয় ক্যাবিনেটের একটি বৈঠকে এই পাঁচটি প্রতীকের মধ্যে একটিকে টাকার প্রতীক হিসেবে গ্রহণ করার কথা ছিল।[৬] কিন্তু কেন্দ্রীয় অর্থমন্ত্রীর একটি অনুরোধ রক্ষা করতে গিয়ে এই সিদ্ধান্ত গ্রহণে কিছু বিলম্ব হয়।[৪] স্থির হয় ২০১০ সালের ১৫ জুলাই ক্যাবিনেটের পুনরায় বৈঠক হবে।[১] এই বৈঠকেই আইআইটির প্রাক্তন ছাত্র ডি উদয় কুমার অঙ্কিত প্রতীকটিকে টাকার প্রতীক হিসেবে বেছে নেওয়া হয়।[১][৭] এই প্রতীকটি দেবনাগরী "र" ও রোমান বড়ো হাতের "R" অক্ষরদুটির সংমিশ্রণে সৃষ্ট। প্রতীকের উপরের অংশে দুটি সমান্তরাল রেখা জাতীয় পতাকার একটি রূপকল্প সৃষ্টি করেছে।[৮] এর ফলে মার্কিন ডলার, পাউন্ড স্টার্লিং, ইউরো, ইজরায়েলি নিউ শেকেল ও জাপানি ইয়েনের মতো ভারতীয় টাকারও নিজস্ব একটি প্রতীকচিহ্ন হল।[১] ভারত সরকার ছয় মাসে দেশের মধ্যে এবং ১৮ থেকে ২৪ মাসের মধ্যে আন্তর্জাতিক স্তরে এই প্রতীকের প্রচলন করতে ইচ্ছুক।[ভারতীয় নোবেল বিজয়ীদের তালিকা:অমর্ত্য সেন: ভারতীয় বাঙ্গালি
চন্দ্রশেখর ভেঙ্কট রমন: ভারতীয় নাগরিক
মাদার তেরেসা আলবেনীয় বংশোদ্ভূত ভারতীয় নাগরিক
রবীন্দ্রনাথ ঠাকুর: ভারতীয় বাঙ্গালি
সুব্রহ্মণ্যন চন্দ্রশেখর: ভারতীয় বংশোদ্ভূত আমেরিকান নাগরিক
হর গোবিন্দ খোরানা: ভারতীয় বংশোদ্ভূত আমেরিকান নাগরিক
ভারতীয় প্রমাণ সময় (IST) হচ্ছে সারা ভারতের জন্য ব্যবহৃত সময় স্থান। গ্রিনিচের সাথে এর সময় পার্থক্য ইউটিসি+৫:৩০। ভারত দিবালোক সংরক্ষণ সময় ব্যবহার করে না। ১৯৬২ ও ১৯৬৫ সালে যুদ্ধ চলাকালে অবশ্য কিছু সময়ের জন্য দিবালোক সংরক্ষণ সময় ব্যবহৃত হয়েছে।
ভারতের মান সময় গ্রিনিচ থেকে ৮২.৫° পূর্ব দ্রাঘিমাংশ ধরে হিসেব করা হয়, যে রেখাটি উত্তর প্রদেশ রাজ্যের এলাহাবাদের নইনি-র উপর দিয়ে 
ভারতীয় মহাকাশ গবেষণা সংস্থা (ইসরো; ইংরেজি: Indian Space Research Organisation বা ISRO) ভারতের প্রধান মহাকাশ গবেষণা সংস্থা। ভারত সরকারের নিয়ন্ত্রণাধীন এই সংস্থাটি বিশ্বের অগ্রণী মহাকাশ গবেষণা সংস্থাগুলির অন্যতম। অতীতের কয়েকটি সুসংহত প্রচেষ্টার ফলস্রুতিস্বরূপ ১৯৬৯ সালে ইসরো বর্তমান আকারে প্রতিষ্ঠিত হয়।
একাধিক বৈজ্ঞানিকের তত্ত্বাবধানে ইসরো ভারতীয় ও বিদেশি উভয় প্রকার মক্কেলের হয়ে বিভিন্ন রকম কাজ করে থাকে। ইসরোর উপগ্রহ উৎক্ষেপণের জন্য বিভিন্ন উৎক্ষেপন যান ও উৎক্ষেপণ স্থল রয়েছে। ২০০৮ সালে ইসরো সফলভাবে চন্দ্রযান-১ নামে চাঁদে মহাকাশযান প্রেরণ করে। ভবিষ্যতের জন্য এই সংস্থা মনুষ্যচালিত মহাকাশ অভিযান, পুনরায় চন্দ্রাভিযান, এবং অন্যান্য গ্রহে অভিযানের পরিকল্পনা গ্রহণ করেছে। ইসরোর একাধিক কার্যক্ষেত্র রয়েছে এবং বিভিন্ন কূটনৈতিক ও বহুজাতিক চুক্তি অনুসারেও আন্তর্জাতিক সংস্থাগুলির সঙ্গে সহযোগিতা করে থাকে।
ভারতীয় রিজার্ভ ব্যাংক (আরবিআই) ভারতের কেন্দ্রীয় ব্যাংক। এই ব্যাংক টাকার আর্থিক নীতি এবং দেশের ২৮৭.৩৭ বিলিয়ন মার্কিন ডলার (২০০৯) মুদ্রা মজুত নিয়ন্ত্রণ করে। ১৯৩৪ সালের ভারতীয় রিজার্ভ ব্যাংক আইন বলে ১৯৩৫ সালের ১ এপ্রিল এই ব্যাংক স্থাপিত হয়েছিল।[১] সরকারের উন্নয়ন নীতির ক্ষেত্রেও ভারতীয় রিজার্ভ ব্যাংক গুরুত্বপূর্ণ ভূমিকা পালন করে।
সূচিপত্র  [আড়ালে রাখো] 
১ ইতিহাস
১.১ ১৯৩৫ – ১৯৫০
২ তথ্যসূত্র
৩ অতিরিক্ত পাঠ
৪ বহিঃসংযোগ
[সম্পাদনা]ইতিহাস

[সম্পাদনা]১৯৩৫ – ১৯৫০
প্রথম বিশ্বযুদ্ধের পর অর্থনৈতিক সমস্যার মোকাবিলায় ১৯৩৫ সালে কেন্দ্রীয় ব্যাংক স্থাপিত হয়।[২] ভারতীয় কেন্দ্রীয় ব্যাংক স্থাপিত হয়েছিল হিলটন ইয়াং কমিশনের সুপারিশ ক্রমে। ১৯২৬ সালে উক্ত কমিশন রিপোর্ট জমা দিলেও, ব্যাংক প্রতিষ্ঠিত হতে আরও নয় বছর সময় লাগে। ভারতীয় রিজার্ভ ব্যাংকের প্রস্তাবনায় (Preamble) ব্যাংকনোট প্রচলন নিয়ন্ত্রণ, ভারতের আর্থিক স্থিতাবস্থায় বজায় রাখার স্বার্থে মজুত অর্থ রক্ষা এবং দেশের স্বার্থে মুদ্রা ও ঋণব্যবস্থা নিয়ন্ত্রণে রিজার্ভ ব্যাংকের প্রধান কাজ বলে উল্লেখ করা হয়েছে। রিজার্ভ ব্যাংকের কেন্দ্রীয় কার্যালয় প্রথমে বাংলার কলকাতায় স্থাপন করা হলেও ১৯৩৭ সালে তা স্থায়ীভাবে বোম্বাইতে (অধুনা মুম্বই) স্থানান্তরিত করা হয়। ব্রহ্মদেশে জাপানি আগ্রাসনের পূর্বে এবং পরে ১৯৪৭ সালের এপ্রিল মাস পর্যন্ত রিজার্ভ ব্যাংক ব্রহ্মদেশের কেন্দ্রীয় ব্যাংক হিসেবেও কাজ করেছে। উল্লেখ্য, ১৯৩৭ সালেই ব্রহ্মদেশকে ভারত থেকে বিচ্ছিন্ন করা হয়। ১৯৪৮ সালের জুন মাসে স্টেট ব্যাংক অফ পাকিস্তান কার্যকরী হওয়ার আগে পর্যন্ত ভারতীয় রিজার্ভ ব্যাংক পাকিস্তানের কেন্দ্রীয় ব্যাংকের কাজও করেছে। শেয়ারহোল্ডারের ব্যাংক হিসেবে প্রতিষ্ঠিত হলেও ১৯৪৯ সালে রাষ্ট্রায়ত্ত্বকরণের পর ভারতীয় রিজার্ভ ব্যাংকের কর্তৃত্ব সম্পূর্ণতই ভারত সরকারের হাতে চলে যায়।[৩]
ভারতীয় রেল (হিন্দি: भारतीय रेल, Bhāratīya Rail) ভারতের সরকারি রেলওয়ে কোম্পানি এবং ভারত সরকারের রেল মন্ত্রকের একটি বিভাগীয় সংস্থা। দেশের রেল পরিবহণের সিংহভাগ এই সংস্থার মালিকানাধীন।
ভারতীয় রেল বিশ্বের বৃহত্তম ও ব্যস্ততম রেল পরিবহণ ব্যবস্থাগুলির অন্যতম। প্রতিদিন ১ কোটি ৮০ লক্ষেরও বেশি যাত্রী এবং ২০ লক্ষ টনেরও বেশি পণ্য ভারতীয় রেলপথে চলাচল করে।[৪][৫] এই সংস্থা বিশ্বের বৃহত্তম বাণিজ্যিক তথা সরকারি পরিষেবাকর্মী নিয়োগকর্তা। সংস্থার কর্মচারী সংখ্যা ১৪ লক্ষ।[৬][৪] দেশের সামগ্রিক দৈর্ঘ্য ও প্রস্থ বরাবর রেলওয়ে ব্যবস্থা প্রসারিত। ৬,৯০৯টি স্টেশন বিশিষ্ট ভারতের রেলপথের মোট দৈর্ঘ্য ৬৩,৩২৭ কিলোমিটারেরও বেশি। রোলিং স্টকের হিসেবে, ভারতীয় রেল ২০০,০০০টিরও বেশি (পণ্য) ওয়াগন, ৫০,০০০টিরও বেশি কোচ ও ৮,০০০টিরও বেশি লোকোমোটিভের মালিক।[৪]
ভারতে রেল ব্যবস্থা চালু হয় ১৮৫৩ সালে। ১৯৪৭ সালে স্বাধীনতার সময়, দেশে বিয়াল্লিশটি রেল ব্যবস্থা বিদ্যমান ছিল। ১৯৫১ সালে এই সংস্থাগুলির রাষ্ট্রায়ত্ত্বকরণের পর একটি মাত্র সংস্থা স্থাপিত হয় এবং উক্ত সংস্থাটি বিশ্বের অন্যতম বৃহৎ রেল ব্যবস্থায় পরিণত হয়। ভারতীয় রেল দূরপাল্লা ও শহরতলি স্তরে মাল্টি-গেজ ব্যবস্থায় ব্রড, মিটার ও ন্যারো গেজে রেল পরিবহণ পরিচালনা করে। এই সংস্থা একাধিক লোকোমোটিভ ও কোচ উৎপাদন কারখানারও মালিক।
ভারতীয় শিল্প প্রাচীনকাল থেকেই স্বতন্ত্রভাবে বিকশিত হয়েছে। সনাতন হিন্তু সভ্যতা থেকেই এর যাত্রা শুরু। মাঝে অনেক নতুন সংস্কৃতি এবং ঐতিহ্যের সাথে মিলিত হবার সুযোগ পায় যার মধ্যে রয়েছে বৌদ্ধ, জৈন এবং ইসলাম। ইসলাম ছাড়া সবগুলো সংস্কৃতিই অবশ্য এখানকার স্বদেশী। মধ্যযুগের শেষ পর্যায়ে বিটিশ সম্রাজ্যের সাথে দু'শ বছরের অভিজ্ঞতা অর্জন শেষে ভারতীয় শিল্পের ধারা আবার হিন্দু সংস্কৃতিতে এসে মিশেছে।</doc>