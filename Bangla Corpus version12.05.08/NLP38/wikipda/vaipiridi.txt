<doc>ভাইপারিডি (ইংরেজি: Viperidae), যা ভাইপার বা ভাইপারিডস নামেও পরিচিত। এটি পৃথিবীতে প্রাপ্ত বিষধর সাপসমূহের চারটি পরিবারের একটি। অ্যান্টার্কটিকা, অস্ট্রেলিয়া, নিউ জিল্যান্ড, আয়ারল্যান্ড, মাদাগাস্কার, হাওয়াই, এবং আর্কটিক মেরুবৃত্তীয় অঞ্চল ব্যতীত সারা বিশ্ব জুড়েই এটির বিস্তৃতি লক্ষ্য করা যায়। এই পরিবারভুক্ত প্রায় সকল সাপেরই লম্বা ও কার্যকারী বিষদাঁত আছে, যা আক্রান্তের দেহে বিষ প্রবেশের সময় গভীরভাবে দাঁত ফোটাতে পারে। এখন পর্যন্ত এই পরিবারের চারটি উপ-পরিবার পাওয়া যায়।[২]
[সম্পাদনা]ভৌগলিক বিস্তৃতি

ভাইপারিডি পরিবারভুক্ত সাপের বিস্তৃতি দেখা যায় আমেরিকা, আফ্রিকা ও ইউরেশিয়া অঞ্চলে। আমেরিকায় দক্ষিণ কানাডা থেকে দক্ষিণ দিকে যুক্তরাষ্ট্র, মেক্সিকো, মধ্য আফ্রিকা, এবং দক্ষিণ আমেরিকার আর্জেন্টিনা পর্যন্তও এ সাপ দেখতে পাওয়া যায়। আফ্রিকা হয়ে ইউরেশীয় অঞ্চলে ও স্পেন, ইংল্যান্ড, পশ্চিমের স্ক্যান্ডিনেভীয় অঞ্চলসমূহে, আর্কটিক মেরুবৃত্তীয় অঞ্চল, পূর্বের ওখট্‌স্ক সাগরীয় অঞ্চল, আরবীয় সমভূমি, ভারত, এবং উপকূলীয় দক্ষিণ-পূর্ব এশিয়া (জাভা, সেলেবেস, ফিলিপাইন) সহ বিস্তির্ণ এলাকা জুড়ে এই সাপের বিচরণ লক্ষ্য করা যায়।[১] পৃথিবীতে অ্যান্টার্কটিকা ও অস্ট্রেলিয়া ব্যতীত সমস্ত মহাদেশগুলোতেই ভাইপারিডি পরিবারভুক্ত সাপের অস্তিত্ব আছে।</doc>