<doc>ভগিনী গার্গী (১৯১১ – ২০০৪) ছিলেন একজন বিশিষ্ট বিবেকানন্দ-গবেষক।[১] তাঁর পূর্বাশ্রমের নাম মেরি লুই বার্ক। ছয় খণ্ডে রচিত স্বামী বিবেকানন্দ ইন দ্য ওয়েস্ট: নিউ ডিসকভারিজ গ্রন্থের জন্য তিনি ভারত তথা বেদান্ত-বিশেষজ্ঞ মহলে সুপরিচিত।[২]
১৯৪৮ সালে উত্তর ক্যালিফোর্নিয়ার সান ফ্রান্সিসকো শহরে অবস্থিত বেদান্ত সোসাইটির তদনীন্তন মঠাধ্যক্ষ স্বামী অশোকানন্দ বার্ককে রামকৃষ্ণ-বিবেকানন্দ আন্দোলন সম্পর্কে অবহিত করেন।[২] ১৯৭৪ সালে ভারতে এসে রামকৃষ্ণ সংঘে দীক্ষা গ্রহণ করেন বার্ক। তাঁর মেধা ও গবেষণাকর্মের স্বীকৃতিস্বরূপ বেদজ্ঞ পণ্ডিত গার্গীর নামানুসারে ব্রাহ্মচর্য জীবনের নামকরণ হয় ভগিনী গার্গী। ১৯৮৩ সালে রামকৃষ্ণ মিশন তাঁর বিবেকানন্দ-সংক্রান্ত গবেষণার স্বীকৃতিস্বরূপ তাঁর হাতে প্রথম বিবেকানন্দ পুরস্কার তুলে দেন।[২] পরে তিনি সন্ন্যাস গ্রহণ করে প্রব্রাজিকা প্রজ্ঞাপ্রাণা নামে পরিচিত হন।[১]</doc>