<doc>সনাতন বলবিদ্যায় ভরবেগ (Momentum) হলো কোনো বস্তুর ভর ও বেগের গুণফল। একে অনেক সময় রৈখিক ভরবেগও বলা হয়ে থাকে।
সাংকেতিক ভাবে, ভরবেগ P = mv
ভরবেগ একটি ভেক্টর রাশি। এস্‌ আই পদ্ধতিতে ভরবেগের একক হলো কিলোগ্রাম-মিটার/সেকেন্ড, বা নিউটন-সেকেন্ড।
কোনো একটি বদ্ধ সিস্টেমে ভরবেগ নিত্য থাকে, অর্থাৎ সিস্টেমের মধ্যকার বিভিন্ন বস্তুর ভরবেগের সমষ্টি একটি অপরিবর্তনীয় সংখ্যা। এই নীতিটি ভরবেগের নিত্যতার সূত্র নামে পরিচিত।
</doc>