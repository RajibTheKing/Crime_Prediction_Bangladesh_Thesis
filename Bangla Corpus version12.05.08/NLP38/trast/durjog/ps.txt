<doc>দেশের দক্ষিণ-পশ্চিম অঞ্চলে ঘূর্ণিঝড় আইলা আঘাত হানে ১৫ মে ২০০৯। এই ঝড়ে মানুষের প্রাণহানির পাশাপাশি প্রচুর সম্পদের ক্ষতি সাধন হয়। প্রথম আলো ট্রাস্ট জরুরী চাহিদা মেটানোর জন্য ব্যপাক ত্রাণ ও পুনর্বাসন কার্যক্রম হাতে নেয়। ত্রান কাজের মধ্যে সবচেয়ে আলোচিত ও গুরুত্বপূর্ন হলো কারিতাসের সহযোগিতায় আইলা দুর্গত অঞ্চল সাতক্ষীরা জেলার শ্যামনগর উপজেলায় মুন্সিগঞ্জ ইউনয়নের সিংহরতলী পরিবেশ স্কুল প্রাঙ্গণে ‘প্রথম আলো দুর্যোগ আশ্রয়কেন্দ্র’ নির্মাণ। মোট ৭৭ লক্ষ টাকা ব্যয়ে এই আশ্রয়কেন্দ্র নির্মাণ করা হয়। বছরের স্বাভাবিক সময়ে আশ্রয়কেন্দ্রে ‘পরিবেশ স্কুল’ নামে একটি প্রাথমিক বিদ্যালয় পরিচালিত হবে। বিশুদ্ধ পানির সরবরাহ করাও হবে আশ্রয়কেন্দ্র অন্যতম কাজ। আশ্রয়কেন্দ্রের জমিদাতা আবুল কাশেমের বাড়ির পাশে পুকুরটি আইলার পানিতে নষ্ট হয়ে যায়। ৫০ হাজার টাকা ব্যয়ে পুকুর ও পুকুরঘাট সংস্কার করে প্রথম আলো। আশ্রয়কেন্দ্র-সংলগ্ন পুকুর সংস্কার করে এলাকার মানুষের পানির সমস্যা সমাধান করা হয়েছে। এই প্রকল্প গ্রহণের উদ্দেশ্য এলাকাবাসীকে স্বাভাবিক জীবনে ফিরিয়ে আনতে সহায়তা করা, পরিবেশ স্কুলের সংস্কার করা এবং পানীয় ও অন্যান্য কাজে ব্যবহারের জন্য সুপেয় পানির সংস্থান সৃষ্টি। এই দুর্যোগ আশ্রয়কেন্দ্র ও সংলগ্ন পুকুর ওই অঞ্চলের সাধারণ মানুষের জন্য একটা অবলম্বন হয়ে উঠেছে।
গুরুত্বপূর্ন তথ্য:
পরিকল্পনা ও অর্থায়ন: প্রথম আলো ট্রাস্ট 
বাস্তবায়ন: কারিতাস বাংলাদেশ 
নির্মান আরম্ভ: ২৭ জানুয়ারি ২০১০ খ্রিষ্টাব্দ 
উদ্বোধন ও হস্তান্তর: ২৮ জানুয়ারি ২০১১ খ্রিষ্টাব্দ 
মেঝের আয়তন: এক হাজার ৬৮২ বর্গফুট (চারদিকের ভিটির আয়তনসহ দুই হাজার ৬২৮ বর্গফুট)
ধারণক্ষমতা: এক হাজার ১০০ জন (সহজ অবস্থানযোগ্য)
রুমের সংখ্যা: চারটি (দুটি ২০র্×১র্৮, একটি ২০র্×১র্৩, একটি ১১র্×৮'-র্২র্ )
পানির সুবিধা: ক) অগভীর নলকূপ ১৯৫ ফুট (পানযোগ্য)
খ) ছাদে বৃষ্টির পানি সংগ্রহের পানির ট্যাংক (১৫ হাজার লিটার ধারণক্ষমতাসম্পন্ন)
শৈচাগার সুবিধা: ক) নিচতলার পাশে চারটি রুম (দুটি পুরুষদের, দুটি মহিলাদের)
খ) দ্বিতীয় তলায় চারটি রুম (দুটি পুরুষদের, দুটি মহিলাদের)
আলো সরবরাহের সুবিধা: (৫০ ওয়াট ক্ষমতাসম্পন্ন দুই ইউনিটবিশিষ্ট সোলার সিস্টেম)
মোট খরচ: ৭৭ লক্ষ টাকা 
অন্যান্য তথ্য: ক) ২৬০ কিলোমিটার বেগে প্রবাহিত বাতাস প্রতিরোধে সক্ষম (বাংলাদেশ ন্যাশনাল বিল্ডিং কোড অনুযায়ী)
খ) কংক্রিটের চাপ সহনক্ষমতা ৩,০০০ পিএসআই</doc>