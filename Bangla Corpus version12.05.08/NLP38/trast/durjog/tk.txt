<doc>প্রথম আলো ট্রাস্টের অন্যতম গুরুত্বপূর্ণ কার্যক্রম হলো ‘প্রথম আলো ত্রাণ তহবিল’।

ঘূর্ণিঝড়, খরা, মঙ্গা, শীত—যেকোনো প্রাকৃতিক দুর্যোগে প্রথম আলো সব সময় আর্তমানবতার সেবায় এগিয়ে গেছে। সিডর, আইলা কিংবা শীতে হাজার হাজার মানুষের পাশে দাঁড়িয়ে তাদের জীবনযাপনের জন্য প্রয়োজনীয় খাদ্য, খাওয়ার পানি, স্যালাইন, শীতবস্ত্র ইত্যাদির জোগান দিয়েছে।

প্রথম আলো ট্রাস্ট আইলাদুর্গত এলাকা সাতক্ষীরার শ্যামনগরে সম্প্রতি কারিতাস বাংলাদেশের সহযোগিতায় একটি ঘূর্ণিঝড় আশ্রয়কেন্দ্র নির্মাণের কাজ শুরু করেছে। এ ছাড়া 
একই অঞ্চলে বিশুদ্ধ খাওয়ার পানি সরবরাহের জন্য একটি পুকুরের সংস্কারের কাজও শুরু করেছে ট্রাস্ট।</doc>