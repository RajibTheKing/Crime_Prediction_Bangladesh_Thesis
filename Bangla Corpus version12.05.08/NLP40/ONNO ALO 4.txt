
প্রতিবাদ গণতন্ত্রের ভাষা। গণতন্ত্রকে অর্থবহ করে তোলে এই প্রতিবাদ। প্রতিবাদের মাধ্যমে পরিবর্তন সাধিত হয় সমাজে, সমাজ থেকে রাষ্ট্রে। রাষ্ট্রে যখন কোনো অন্যায়ের প্রতিবিধান হয় না সব অনুরোধ, উপরোধ, আহ্বান ব্যর্থ হয়, তখনই মানুষ প্রতিবাদমুখর হয়ে ওঠে। সেই প্রতিবাদ হতে পারে শান্তিপূর্ণ কিংবা সহিংস। তবে পৃথিবীতে যুগান্তকারী সব পরিবর্তন এসেছে প্রতিবাদের মাধ্যমেই—তা প্রমাণিত। দুনিয়াজুড়ে প্রতিবাদ-বিক্ষোভ হয়েছে যুগে যুগে। দেশ থেকে দেশান্তরে। কালের পরিক্রমায় প্রায় প্রতীকে পরিণত হওয়া এসব প্রতিবাদের সেরা ১০টি হাজির করা হলো এখানে। লিখেছেন—নাইর ইকবাল
টাইম ম্যাগাজিনের সেরা ১০
১. বার্লিন দেয়ালের পতন (৯ নভেম্বর ১৯৮৯)
২. রোজা পার্কের বাসের সিট না ছাড়ার প্রতিবাদ (১ ডিসেম্বর ১৯৫৫)
৩. ভিয়েতনামে বৌদ্ধ ভিক্ষুর আত্মদান (১১ জুন ১৯৬৩)
৪. ইরানের প্রেসিডেন্ট নির্বাচনে কারচুপিতে নেদার সুলতানের গুলিবিদ্ধ হওয়ার ঘটনা (২৩ জানুয়ারি ১৯৮৩)
৫. সাদ্দামের পতন (৯ এপ্রিল ২০০৩)
৬. ভিয়েতনাম যুদ্ধের প্রতিবাদ (৪ মে ১৯৭০)
৭. আফ্রিকান-আমেরিকান ম্যারিয়ান অ্যান্ডারসনের অধিকার আদায়ে প্রতিবাদ (১৯৩৯)
৮. বুশকে জুতা নিক্ষেপ (১৪ ডিসেম্ব ২০০৮)
৯. মেক্সিকো অলিম্পিকে আফ্রিকান-আমেরিকান ক্রীড়াবিদের প্রতিবাদ (১৯৬৮)
১০. চীনের তিয়েনমেন স্কয়ারের অজানা প্রতিবাদকারী (১৯৮৯)


বিলেতি অবজারভার পত্রিকার সেরা ১০
১. ভিয়েতনাম যুদ্ধের বিরুদ্ধে প্রতিবাদ (১৭ এপ্রিল, ১৯৬৫)
২. ফরাসি বিপ্লবের প্রতিবাদমুখর তিন দিন (জুলাই ১৯৩০)
৩. যুক্তরাজ্যে খনিশ্রমিক ধর্মঘট (১৯৮৪-৮৫)
৪ . আফ্রিকান-আমেরিকান শিশুদের অধিকার আদায়ে সোয়াতো প্রতিবাদ (১৯৭৬)
৫. প্রাগ বিক্ষোভ (১৯৬৮)
৬. নারী ভোটাধিকার আদায়ে আত্মাহুতি (যুক্তরাজ্য, ১৯১৩)
৭. পেট্রোগ্রাদে সামাজতন্ত্রবিরোধী প্রতিবাদ (১৯২১)
৮. ‘উই শ্যাল ওভারকাম’, আয়ারল্যান্ডে মানবাধিকার সংস্থার প্রতিবাদ (১৯৬৯)
৯. বিশ্বব্যাপী যুদ্ধবিরোধী প্রতিবাদ (২০০৩)
১০. এথেন্সের পলিটেকনিক দখল (২০০৮-৯)


গান্ধীর লবণ সত্যাগ্রহ
মহাত্মা গান্ধীর সেই বিখ্যাত লবণ সত্যাগ্রহ অমর হয়ে রয়েছে ইতিহাসের পাতায়। ১৯৩০ সালের ১২ মার্চ ব্রিটিশ রাজের লবণ আইনের প্রতিবাদে গান্ধী তাঁর সাবরবতী আশ্রম থেকে ডান্ডি উপকূল পর্যন্ত হেঁটে প্রতিবাদ জানিয়েছিলেন। প্রায় ৩৯০ কিলোমিটারব্যাপী এই সত্যাগ্রহ মানুষকে ব্রিটিশ শাসনের বিরুদ্ধে প্রতিবাদী হতে শিখিয়েছিল। এই সত্যাগ্রহ অহিংস প্রতিবাদ দৃষ্টি আকর্ষণ করেছিল গোটা বিশ্বের।

বসাই যখন মাথা তোলা
মন্টেগোমারির ৭০ শতাংশ বাসযাত্রী ছিল কালো আমেরিকান। কিন্তু কালোদের সব সময়ই সাদাদের আসন ছেড়ে দিতে হতো। ১৯৫৫ সালের ডিসেম্বরের পয়লা তারিখ বাসে বসা নিয়ে রোজা পার্ক নামের এক কালো আমেরিকান একজন সাদা বাস যাত্রীকে আসন ছাড়তে অস্বীকৃতি জানায়। তাঁকে গ্রেপ্তার করা হয়। বৈষ্যমমূলক আচরণে গোটা মন্টেগোমারিতে প্রতিবাদে মুখর হয়ে ওঠে জনতা। কালোরা বয়কট করে বাসযাত্রা। তাদের সঙ্গে একাত্মতা পোষণ করেন অনেক সাদাও। ওই ঘটনার এক বছর পর যুক্তরাষ্ট্রের সুপ্রিম কোর্ট এক রায়ে ঘোষণা হয় বাসের আসন নিয়ে সাদা ও কালোর কোনো প্রভেদ করা যাবে না।

কালোদের আন্দোলন এবার অধিকার নিয়ে
১৯৫৫ সালে মন্টেগোমারিতে বাসের আসন নিয়ে প্রতিবাদের আট বছর পর ১৯৬৩ সালে যুক্তরাষ্ট্র কেঁপে ওঠে কালোদের নাগরিক অধিকার প্রতিষ্ঠার লড়াইয়ে। এই লক্ষ্যে ওয়াশিংটন অভিমুখে একটি মিছিল শুরু করে নাগরিকেরা। সেই মিছিলের ৭০ থেকে ৮০ শতাংশই ছিল কালো আমেরিকান। তাদের সেই আন্দোলন মার্কিন সরকারকে বাধ্য করে ১৯৬৪ সালের নাগরিক অধিকার আইনের খসড়া প্রণয়নে। এই প্রতিবাদ, এই আন্দোলন বিখ্যাত হয়ে আছে মার্টিন লুথার কিংয়ের সেই বিখ্যাত ‘আই হ্যাভ অ্যা ড্রিম’ উক্তিসংবলিত বক্তৃতার জন্য।

দেয়াল ভাঙার ডাক
দ্বিতীয় বিশ্বযুদ্ধের মাধ্যমে আলাদা হয়ে গিয়েছিল জার্মানি। পূর্ব ও পশ্চিম জার্মানির রাজনৈতিক ভিন্নতার প্রতীক বার্লিন দেয়াল নির্মিত হয়েছিল ১৯৬১ সালে বার্লিনের মাঝখান দিয়ে। দেয়াল তুলে আলাদা করে দেওয়া হয়েছিল সাধারণ জার্মানদের আশা-আকাঙ্ক্ষাকে। রাজনৈতিক ভিন্নতার শিকার হয়ে ভাইয়ে ভাইয়ে মুখ দেখাদেখি হয়েছিল বন্ধ। আশির দশকের শেষ দিকে পূর্ব জার্মানি নিজেদের রাজনৈতিক নীতির উদারীকরণ শুরু করে। ১৯৮৯ সালে সমগ্র পূর্ব ইউরোপে যখন উদার নীতির জয়গান চলছে, ঠিক তখনই পূর্ব জার্মানি পশ্চিমের সঙ্গে সীমান্ত খুলে দেওয়ার সিদ্ধান্ত নেয়। সে বছরের ৯ নভেম্বর হাজার হাজার জার্মান বার্লিন দেয়ালের কাছে জড়ো হয়ে দেয়ালটি ভেঙে ফেলতে উদ্যত হয়। তারা দেয়ালের ওপর উঠে নেচে-গেয়ে ২৮ বছরের বিচ্ছেদের প্রতিবাদ জানায়। ভেঙে ফেলে সেই বিচ্ছেদের সৌধ। পরের বছর ১৯৯০ সালের ৩ অক্টোবর আনুষ্ঠানিকভাবে দুই জার্মানির মধুর মিলন ঘটে।

প্রাগ-বসন্ত
একটা সময় পর্যন্ত সাবেক চেকোস্লোভাকিয়া সোভিয়েত ইউনিয়নের আধিপত্যের অধীন ছিল। দেশটির বেশির ভাগ রাজনৈতিক সিদ্ধান্তই ঠিক করে দিত সোভিয়েত ইউনিয়ন। চেকোস্লোভাকিয়ার ‘স্লোভাকিয়া’ অংশের মানুষ নির্দিষ্টভাবে ছিল সোভিয়েত আধিপত্যের সবচেয়ে বড় শিকার। স্লোভাক রাজনীতিক আলেকজান্ডার দুবেক চেকোস্লোভাকিয়ার ক্ষমতায় বসে এই বিষয়টির বিরুদ্ধে বেশ কিছু পদক্ষেপ নেন। তিনি গণমাধ্যম ও জনগণের বাক স্বাধীনতা ফিরিয়ে দেওয়ার উদ্যোগ নেন। ক্ষমতার বিকেন্দ্রীকরণ করে মানুষের অধিকার প্রতিষ্ঠা করার উদ্যোগ নেন (১৯৬৮), কিন্তু বাধা হয়ে দাঁড়ায় রাশিয়া। প্রতিবাদ মুখর হয়ে ওঠে জনগণ। রাশিয়া তখন চেকোস্লোভাকিয়া অভিমুখে সেনাদল পাঠিয়ে সে আন্দোলনকে কঠোর হাতে দমন করে রাশিয়া।

’৬৮ ছাত্র বিক্ষোভ
১৯৬৮ সালে ভিয়েতনামে তখন আগ্রাসন চালাচ্ছে যুক্তরাষ্ট্র। এই যুদ্ধ ও আগ্রাসনের ভয়াবহতা পৃথিবীব্যাপি তরুণ প্রজন্মকে যুদ্ধ বিরোধী করে তোলে। অন্যদিকে কালো আমেরিকানরা লড়ছে অধিকার আদায়ের লড়াইয়ে। তাদের আন্দোলনও পৃথিবীর নানাপ্রান্তে তরুণদের উৎসাহিত করেছিল অধিকার আদায়ের সংগ্রামে অবতীর্ণ হতে। উত্তর আয়ারল্যান্ড ফুঁসে উঠেছিল ব্রিটিশ সরকারের বিরুদ্ধে। পুরো আফ্রিকাজুড়ে তখন স্বাধীনতার স্বপ্ন দানা বেধেছে। সমাজতান্ত্রিক বিপ্লবের হাতছানি তখন দেশ থেকে দেশান্তরে। একইসঙ্গে যুক্তরাষ্ট্রজুড়ে ‘অ্যান্টি এসটাবলিশমেন্ট’ মনোভাব তখন তরুণদের উদ্বুদ্ধ করেছে দ্রোহের আকাঙ্খায়। নানা প্রতিবাদে সরব তখন ছাত্র সমাজ।

ভিয়েতনাম যুদ্ধের বিরুদ্ধে
ভিয়েতনাম যুদ্ধ লজ্জা দিয়েছিল যুক্তরাষ্ট্রের শুভবুদ্ধিসম্পন্ন মানুষকে। দেশটির সুশীল সমাজ, ছাত্র ও সাধারণ মানুষ বিভিন্নভাবে প্রতিবাদ জানিয়েছিল ভিয়েতনাম যুদ্ধের। ১৯৬৯ সালের অক্টোবর মাসের ১৫ তারিখ ভিয়েতনামে মার্কিন সরকারের যুদ্ধনীতির বিরুদ্ধে প্রতিবাদ জানিয়ে রাস্তায় নেমে আসে লাখো জনতা। ধীর পায়ে হেঁটে শান্তির বারতা ঘোষণা করে তারা। সে দিন মিছিলের সঙ্গে হেঁটে তাতে একাত্মতা ঘোষণা করেছিল হাজার হাজার পুলিশও। জন লেনন গেয়েছিলেন তাঁর সেই বিখ্যাত গান, ‘গিভ পিস অ্যা চান্স!’

তিয়েনআনমেন স্কয়ার
১৯৮৯ সালের জুন মাসে কমিউনিস্ট চীন কেঁপে ওঠে ছাত্র-জনতার বিক্ষোভে। এর আগে ১৫ এপ্রিল নিহত হন চীনের সুশীল সমাজের অন্যতম অগ্রনায়ক ও সরকারবিরোধী বুদ্ধিজীবী হু ইয়াওব্যাং। তাঁর মৃত্যুর পর থেকেই ছাত্র, জনতা ও পেশাজীবীরা প্রতিবাদ জানাতে থাকে বিভিন্নভাবে। জুন মাসে রাজধানী বেইজিংয়ের তিয়েনআনমেন স্কয়ারে এ বিক্ষোভের চূড়ান্ত বহিঃপ্রকাশ ঘটে। এ সময় তিয়েনআনমেন স্কয়ারে জমায়েত হয়ে উদার নীতির আদর্শে উদ্ভাসিত প্রায় ১০ লাখ ছাত্র-জনতা ও সাধারণ মানুষ চীন সরকারের বিরুদ্ধে নিয়মতান্ত্রিক প্রতিবাদ জানায়। এই আন্দোলনের একপর্যায়ে চীন সরকার সামরিক আইন জারি করে কঠোর দমননীতির আশ্রয় নেয়। অনুমান করা হয়, চীন সরকারের বিরুদ্ধে দাঁড়ানোয় প্রায় কয়েক হাজার প্রতিবাদী মানুষকে সে দিন হত্যাকাণ্ডের শিকার হতে হয়েছিল।

উড়ন্ত পাদুকা
এমন প্রতিবাদ কি আগে কখনো হয়েছিল? ২০০৮ সালের ডিসেম্বর মাসে পৃথিবী অবাক বিস্ময়ে লক্ষ করল যুদ্ধ আর দখলদারিত্বের বিরুদ্ধে কী অসম্ভব ঘৃণা লুকিয়ে আছে সাধারণ ইরাকিদের মনে। পৃথিবীর সবচেয়ে ক্ষমতাশালী মার্কিন প্রেসিডেন্ট জর্জ ডব্লিউ বুশের দিকে জুতা ছুড়ে মেরে সেটাই বিশ্বকে দেখিয়ে দেন ইরাকি সাংবাদিক আল জাইদি।


মিসরে আরব বসন্ত
হোসনি মোবারক সরকারের লাগামহীন দুর্নীতি, নিত্যপণ্যের উচ্চমূল্য, অসীম বেকারত্ব মিসরীয়দের দারুণ হতাশার জন্ম দেয়। সেই হতাশার সর্বোচ্চ বহিঃপ্রকাশ ঘটে ২০১১ সালের ২৫ জানুয়ারি। রাজধানী কায়রোর কেন্দ্রে অবস্থিত তাহরির স্কয়ারে জমায়েত হয় মোবারকবিরোধী লাখ লাখ জনতা। প্রযুক্তির উৎকর্ষের যুগে বিভিন্ন সামাজিক যোগাযোগের ওয়েবসাইটের মাধ্যমে ছড়িয়ে পড়ে এই বিক্ষোভ। পরাজিত হন স্বৈরশাসক হোসনি মোবারক। ক্ষমতা ছাড়তে বাধ্য হন।
পেরু এখনো প্রত্নতত্ত্ব সন্ধানীদের জন্য রীতিমতো স্বর্গ। ইনকা সভ্যতার নানা নিদর্শনের খোঁজ চলে হররোজ। শত শত সন্ধানী দল এখানে-ওখানে চালিয়ে যাচ্ছে খোঁড়াখুঁড়ি। এমনি একটা সন্ধানী দলের হয়ে কাজ করেন রেনাতো দাভিয়া রিকেলমে।
রোজকার মতো কর্মীদের খোঁড়াখুঁড়ি তদারক করছিলেন প্রিভাদো রিতোস আন্দিনোস জাদুঘরের কর্মী রিকেলমে। জাদুঘরটি দক্ষিণ-পূর্ব পেরুর কোস্কোয়। এখানেই শুরু হয়েছিল ইনকা সভ্যতার যাত্রা।
খুঁড়তে খুঁড়তে হঠাৎ এক কর্মীর গাঁইতিতে শক্ত কিছু একটা লাগে। প্রথমে ভাবা হয়েছিল ধাতব কোনো জিনিস বোধ হয়। সাবধানে মাটি সরিয়ে নিতে নিতে বেরিয়ে এল, ধাতব কোনো কিছু নয়, একটা কঙ্কাল! খানিক বাদে পাওয়া গেল আরেকটি। দ্বিতীয় কঙ্কালটির পুরোটা উদ্ধার করা যায়নি। তবে প্রথম কঙ্কালের দেহকাঠামো মিলেছে পুরোটাই। আর এই কঙ্কাল নিয়েই এখন যত জল্পনার জঞ্জাল। কারণ কঙ্কালটির মাথার অস্বাভাবিক আকার।
বৈজ্ঞানিক কল্পকাহিনির সৌজন্যে এলিয়েন বা ভিনগ্রহের আগন্তুকের একটা মোটামুটি ছবি আমরা জানি। অনেকটাই মানুষের মতো দেখতে। কিন্তু মিল যত আছে, আছে অমিলও। সবচেয়ে বড় অমিল মাথার আকৃতিতে। কারণ ভিনগ্রহের মানুষের মাথার আকৃতি বেঢপ আকারের। আমাদের যেমন কপালের ওপরেই মাথার চাঁদি, এলিয়েনদের তেমন নয়। কপাল থেকে মাথার তালু পর্যন্ত আরও বিঘত খানেক দৈর্ঘ্য!
ভিনগ্রহের মানুষেরা আসলেই এমন দেখতে কি না কে জানে। তবে পেরুতে যে কঙ্কালটি পাওয়া গেছে, সেটার মাথার খুলির আকৃতি হুবহু বর্ণিত ভিনগ্রহবাসীদের মাথার মতো!
গবেষকদের মধ্যে শুরু হয়ে গেছে গুঞ্জন। এটাই কি তবে ভিনগ্রহের বুদ্ধিমান প্রাণীর কঙ্কাল! এই নিয়ে পক্ষ-বিপক্ষ দুটোই আছে।
শুধু মাথার আকৃতি অস্বাভাবিক বলেই সেটি ভিনগ্রহের মানুষের খুলি—এই যুক্তি যথেষ্ট নয়। তবে দ্বিতীয় যুক্তিটি কিতু উড়িয়ে দেওয়া যাবে না। প্রাথমিক পরীক্ষায় মাথার খুলিটির আরও কিছু অসংগতি ধরা পড়েছে। যেমন এটার চক্ষু কোটর সাধারণ খুলির তুলনায় অনেক বড়। দৈহিক আকৃতি অনুযায়ী, যা হওয়া উচিত, সেটার প্রায় দ্বিগুণ! খুলিটির নরম একটি অংশে ওপেন ফনটেনেল্লে পাওয়া গেছে। মানবশিশুর প্রথম বছর বয়সে যেটি থাকে। বয়স হওয়ার সঙ্গে সঙ্গে যেটি মিলিয়ে যায়। সেই হিসাবে এটি একটি শিশুর কঙ্কাল হওয়ার কথা। কিন্তু সমস্যা দেখা দিয়েছে অন্য জায়গায়। খুলিটিতে পাওয়া গেছে মাড়ির দাঁত, যেটি থাকে পূর্ণবয়স্ক মানুষের!
একই সঙ্গে শিশু ও পূর্ণবয়স্ক মানুষের যুগপৎ এই বৈশিষ্ট্য রহস্য আরও ঘনিয়ে তুলছে। এরই মধ্যে এই খুলিটি দেখে গেছেন তিনজন নৃতাত্ত্বিক। তাঁদের দুজন আবার এসেছিলেন স্পেন ও রাশিয়া থেকে। তিন নৃতত্ত্ববিদই প্রাথমিক পর্যবেক্ষণ শেষে রায় দিয়েছেন, এটা আর যা-ই হোক, মানুষের কঙ্কাল নয়!
মানুষের মতো দেখতে কিন্তু মানুষ নয়, তার মানে কী?
যেসব ব্যক্তি ও সংগঠন ভিনগ্রহের প্রাণীর অস্তিত্বে বিশ্বাসী, তারা রীতিমতো হাততালি দিয়ে উঠেছে। এরই মধ্যে এই খুলি জাদুঘরের সবচেয়ে আকর্ষণীয়, দ্রষ্টব্য বিষয় হয়ে উঠেছে। আরও বিস্তারিত জানতে করা হচ্ছে ডিএনএ পরীক্ষা। সেই পরীক্ষায় বেরিয়ে আসবে আসল ফল—এটা কি আসলেই মানুষের কঙ্কাল, নাকি কোনো ভিনগ্রহের প্রাণীর!
নয় হাজার বছর আগে মায়া সভ্যতা, উত্তর আমেরিকান ও অস্ট্রেলিয়ান আদিবাসীদের কোনো কোনো উপজাতির মধ্যে মাথার আকৃতি বড় করার একটা ধর্মীয় রীতি প্রচলিত ছিল। মাথার আকৃতি লম্বাটে করতে শিশুর জন্মের পরপরই বিশেষ কায়দায় শক্ত করে কাপড় বেঁধে দেওয়া হতো। দুই পাশে রাখা হতো দুটো কাঠের তক্তা। শিশুকালে খুলি থাকত নাজুক। এই চাপের কারণে স্বাভাবিক বৃদ্ধি না হয়ে হতো অস্বাভাবিক বৃদ্ধি।
এই খুলি হতে পারে সেই উপজাতিরই কোনো এক মানুষেরও!
 রাজীব হাসান, সূত্র: ডেইলি মেইল


    ভারতীয় কর্মচারীদের মধ্যে বালতাজার সলভিন

    নীল তৈরিতে ব্যস্ত নীলচাষি,নদীর পাড়ে বেঙ্গল টাইগার ,পাটুয়া নাও

    নীল তৈরিতে ব্যস্ত নীলচাষি,নদীর পাড়ে বেঙ্গল টাইগার ,পাটুয়া নাও

1 2

ফ্রাঁসোয়া বালতাজার সলভিনের (১৭৬০-১৮২৪) জন্ম বেলজিয়ামের আইন্টরেপে। বেশ ধনাঢ্য পরিবারে বেড়ে ওঠা মেরিন পেইন্টার হিসেবে পেশা শুরু করেন। কিন্তু ইউরোপে রাজনৈতিক অস্থিরতা দেখা দিলে ভাগ্য বিপর্যয় ঘটে সলভিনের, ভাগ্যান্বেষনে তিনি আসেন ভারতবর্ষে। ১৭৯১ থেকে ১৮০৩ পর্যন্ত তিনি ছিলেন কলকাতায়। এ সময়ে পুরো বাংলা ঢুঁড়ে বেড়ান। এই সময়ে তাঁর ছাপচিত্র মাধ্যমে আঁকা অসংখ্য ছবিতে লিপিবদ্ধ হয় বাংলার দুইশ বছরের ইতিহাস। তিনি ছবি এঁকেছেন সব পেশার মানুষের, বাংলাদেশের নৌকার, প্রকৃতির ও পশুপাখির। ১৭৯৪ সালে দি হিন্দুতে নামের সংগ্রহে ২৫০টি রঙিন ছাপচিত্রের সমাবেশ ঘটান তিনি। ১৭৯৪ সালে কলকাতায় অত্যন্ত সীমিত সংখ্যায় এই বইটি প্রকাশিত হয়। ১৮০৩ সালে সলভিন ভারত ছেড়ে যান। ১৮২৪ সালে আইন্টরেপে মৃত্যুবরণ করেন।
আবুল হোসেন, কলকাতা প্রেসিডেন্সি কলেজ থেকে অর্থনীতিতে পড়াশোনা করেছেন। কর্মজীবনের শুরু কর কর্মকর্তা হিসেবে। প্রকাশিত বইয়ের সংখ্যা ৩০। প্রথম কবিতার বই নব বসন্ত। একুশে পদক, বাংলা একাডেমী পদকসহ পেয়েছেন অসংখ্য পুরস্কার।

স্প্যানিশ কবিতা
দৃষ্টি সমস্যায় এখন পড়াশোনা করাই হয় না। তবে দৈনিক পত্রিকা না পড়লে চলেই না। সর্বশেষ পড়েছি স্প্যানিশ কবিতা। পড়েছি নোবেল বিজয়ী লেখক ওরহান পামুকের একটা বই। আর নিজের লেখা কবিতা তো পড়াই হয়।

মানবতার গান
রবীন্দ্রনাথের গানের সুরের মাদকতায় মোহিত হই। আর নজরুলের গানের কথায় আছে উজ্জীবনী শক্তি। তবে লালনের মানবতার গান খুব বেশি ভালো লাগে। লালন যেন ভেতর থেকেই মানুষের জয়গান গায়, যা শ্রোতাকে ভাবায়।

সমমনাদের নিয়ে আড্ডা
কিশোর বয়সে যখন প্রথম কবিতার বই প্রকাশিত হয়, তখন থেকেই এমন মানুষের সঙ্গে আড্ডা দিতাম, যারা কোনো না কোনোভাবে শিল্পসংস্কৃতির সঙ্গে জড়িত। তবু ছাত্রজীবনের আড্ডা রসটা যেন একেবারেই আলাদা। তবে বাড়িতে মাঝেমধ্যে বয়সে অনুজ কিংবা সমবয়সীরা এলে আড্ডা হয়। এখন শারীরিক অসুস্থতা কিংবা সমসাময়িক বিষয়ই ঘুরেফিরে আড্ডার কেন্দ্রে চলে আসে।

লেখার শুরু আর শেষ
লেখালেখির শুরুটা ছাত্রাবস্থা থেকে। নব বসন্ত কবিতার বই যেন বসন্তের উন্মাদনায় ভাসিয়ে নিয়ে গেল। তবে এখানেই শেষ নয়, আছে আত্মজীবনীমূলক উপন্যাস আমার এই ছোট ভুবন। সর্বশেষ কবিতা ‘যমজ’। জীবনে হাসি আর কান্না যেমন একে অপরের পরিপূরক, যমজ যেমন একসঙ্গে ভ্রূণ থেকে সৃষ্টি; কান্না আর হাসিও তেমনি। নচেৎ জীবন হয়ে যেত স্থবির। আর প্রকাশিত শেষ বই যাবার আগে। সময় যে ঘনিয়ে আসছে। তাই জীবনসায়াহ্নে লিখলাম যাবার আগে।

ক্রিকেট নিয়ে সারা বেলা
জীবনে যত খেলা দেখেছি, তার মাঝে সবচেয়ে আনন্দদায়ক খেলা মনে হয়েছে ক্রিকেটকে। দৃষ্টি সমস্যায় দেখতে কিছুটা সমস্যা হয়। তবে প্রিয় দলের খেলা থাকলে কখনোই বাদ যায় না। প্রিয় খেলোয়াড় বললে প্রথমেই চলে আসে ভারতীয় ক্রিকেটার মুশতাক আলী। পুরোনো খেলোয়াড়দের বাইরে বর্তমান সময়ের প্রিয় খেলোয়াড়দের তালিকায় আছে বীরেন্দর শেবাগ। তবে বাংলাদেশের ক্রিকেটাররাও ভালো খেলছে।
 সাক্ষাৎকার গ্রহণ: শারমিন নাহার


গোড়াতেই একটি স্বীকারোক্তি। ই-মেইলে যখন দেখলাম নিউইয়র্কের বনেদি বইয়ের দোকান রিজ্জোলিতে শহিদুল আলমের ছবির বইয়ের প্রকাশনা অনুষ্ঠান হবে, যাব কি যাব না—এই দোটানায় ভুগছিলাম। এই শহরে বাংলাদেশ নিয়ে অনুষ্ঠান দৈনিক হয় না, তাও রিজ্জোলির মতো বইয়ের দোকানে। ফলে আগ্রহ ছিল। শহিদুল আলম আমার দীর্ঘদিনের পরিচিত, ফটোগ্রাফার হিসেবে নয়, বরং রাজনৈতিক অ্যাক্টিভিস্ট হিসেবেই তাঁকে আমি চিনি। তিব্বতের ওপর চিত্র প্রদর্শনী করে চীনা মাতবরদের বিরাগের কারণ হয়েছিলেন, মনে আছে। ক্রসফায়ার প্রদর্শনী হয়েছিল, তা নিয়েও তুলকালাম কাণ্ড। কিন্তু রিজ্জোলিতে অনুষ্ঠান, অজ্ঞতাবশত ধরেই নিয়েছিলাম, বড়লোকের বৈঠকঘরের কফি টেবিল বই হবে।
ভুল, একদম ভুল। এতে ছবি আছে বটে, কিন্তু এই বই মোটেই ছবির নয়। আকারে, ছাপায়, অঙ্গসৌষ্ঠবে অন্য যেকোনো সেরা কফি টেবিল বইয়ের চেয়ে সে কম নয়, কিন্তু এই বই কেবল বড়লোকের ঘর সাজানোর নয়। এই বই ক্রোধের, বিস্ময়ের, আনন্দের, প্রতিবাদের, আবিষ্কারের। এ জন্য গভীরভাবে সংবেদনশীল শিল্পী ৩০ বছর ধরে টানা এক ব্যক্তিগত অভিযাত্রায় লিপ্ত। এই বই সে অভিযাত্রার প্রামাণিক বিবরণ। এই যাত্রা তাঁর ব্যক্তিগত, তা ঠিক; কিন্তু অন্তর্গতভাবে তা আমাদের সম্মিলিত সফরের বিবরণও বটে। ফলে এই বইয়ের কোনো একটি শব্দ, কোনো একটি ছবিও আমার কাছে অচেনা, অপরিচিত মনে হয়নি।
২৫ বছর আগে শহিদুলকে নিয়ে আমি প্রথম লিখেছিলাম ঢাকার একটি ইংরেজি পত্রিকায়। সে সময় তিনি দেশের সবচেয়ে দামি ফটোগ্রাফার। ইংল্যান্ড থেকে ফিরেছেন রসায়নশাস্ত্রে পিএইচডি নিয়ে, লন্ডন বিশ্ববিদ্যালয়ে কিছুদিন অধ্যাপনাও করেছেন। অথচ তাঁর আগ্রহ ফটোগ্রাফিতে। আমার এক ব্যবসায়ী বন্ধু জানিয়েছিল, এক ফটোসেশনের জন্য শহিদুলকে গুনে গুনে ১০ হাজার টাকা দিতে হয়েছে তাকে। ছবি দেখে বিস্মিত হয়নি, কিন্তু কথা বলে ভালো লেগেছিল। তখনই বুঝেছিলাম, শুধু ফটোগ্রাফি তাঁর উদ্দেশ্য নয়। এটি কেবল একটি ‘টুল’, যা তিনি ব্যবহার করতে চান অনেক বড়, ব্যাপকতর একটি মানবিক ন্যারেটিভ নির্মাণে। গত ৩০ বছরে একটু একটু করে সেই ন্যারেটিভ তিনি নির্মাণ করেছেন। এই বই তার প্রমাণ।
শহিদুলের বইয়ের নাম মাই জার্নি অ্যাজ এ উইটনেস। ইতালির প্রকাশনা সংস্থা স্কিরা ও ঢাকার বেঙ্গল ফাউন্ডেশন যৌথভাবে বইটি প্রকাশ করেছে। এই দুই সংস্থা ঠিক করেছে, আগামী ১০ বছরে বাংলাদেশের সেরা ৪০ জন চিত্রকর, স্থাপত্যশিল্পী ও চিত্রগ্রাহকের সেরা কাজের সংকলন তারা প্রকাশ করবে। শহিদুলের এই ‘অভিযাত্রা’ দিয়েই তার শুভারম্ভ হলো।
সচেতন, চিন্তাশীল ও বিবেকবান লেখক, কবি ও শিল্পী বরাবরই তাঁদের কাজের ভেতর দিয়ে নিজের সময়ের সাক্ষ্যভাষ্য নির্মাণ করেন। আমাদের নিজেদের অভিজ্ঞতা থেকেই জানি, কবিতা কীভাবে তার সময়ের সাক্ষ্যভাষ্য হয়ে ওঠে। যেমন, শামসুর রাহমানের নিজ বাসভূমে। একান্ত ব্যক্তিগত সে ভাষ্যও তাঁর সময়ের আয়না হয়ে উঠেছে, তাতে শোনা গেছে পুরো একটা নাগরিক সম্প্রদায়ের উদ্বেগ ও তার সাহসের বিবৃতি। শহিদুলের ছবিও সেই রকমের সাক্ষ্যভাষ্য। অধিকাংশ ছবির সঙ্গে রয়েছে সে ছবির পেছনের ইতিহাস। গল্পের মতো সে ইতিহাস তিনি ভাগাভাগি করে নিয়েছেন। কিন্তু যে ইতিহাসের সাক্ষী শহিদুল, এই বইতে যাদের সঙ্গে তিনি আমাদের পরিচয় করিয়ে দেন, সে ইতিহাসের কারিগর সাধারণ মানুষ। তিনি সে সব মানুষেরই কথা বলতে চান, যাদের রক্তে ও ঘামে গড়ে উঠেছে নগর, নির্মিত হয়েছে সভ্যতা। অথচ পৃথিবীর কোনো ইতিহাসের বইতেই তাদের পরিচয় মেলে না। অথচ এদের কথা বলা না হলে মানুষের ইতিহাস পূর্ণ হবে, এমন একটা জরুরি তাগিদ থেকে নিজের ঘাড়ে সেই ইতিহাস বলার দায়িত্ব চাপিয়ে দিয়েছেন তিনি নিজেই।
এই গ্রন্থে ভালো ছবির, স্মরণীয় ছবির কমতি নেই। আমার সবচেয়ে প্রিয় হলো বইয়ের একদম প্রথম ছবিটি। ১৯৯১ সালের গণতান্ত্রিক নির্বাচনে ভোট গ্রহণের সময় তোলা সাদা-কালো একটি ছবি। পর্দার পেছনে একজন নারী ভোট দিচ্ছে। সেই নারীর মুখ আমরা দেখি না, কী করছে তাও খুব স্পষ্ট নয়। কিন্তু কয়েক মুহূর্ত সে ছবিতে নজর দিতেই ক্রমেই তার চেহারাটি স্পষ্ট হয়ে ওঠে। তার চোখ, মুখ কোনো কিছুই আমি দেখি না, কিন্তু কিছুই আমার গোচরের বাইরে থাকে না। আমি দেখি, গভীর মনোযোগে মেয়েটি ভোট দিচ্ছে, সম্ভবত তার জীবনের প্রথম ভোট, এই মুহূর্তে এর চেয়ে অধিক গুরুত্বপূর্ণ অন্য কোনো কাজ, অপর কোনো দায়িত্ব তার নেই। সকল কালো ছাপিয়ে সে ছবিতে আমি ক্রমেই দেখি আলোর রেখা।
আশাবাদী ছবি, কিন্তু বাংলাদেশের গণতন্ত্রে উত্তরণের চেষ্টা তো খুব মধুর হয়নি। সে হোঁচট খেতে খেতে এগোচ্ছে। গণতন্ত্রের নামে দেশের যেসব মানুষ রাস্তায় নেমেছিল—মহিদুলও তাদের একজন। তাদের আশা পূর্ণ হয়নি। এক পা আগায় তো হটতে হয় দুই পা। ১৯৯১-এর নির্বাচনী প্রচারণার সময় খালেদা জিয়ার একটি ছবি শহিদুল তাঁর বইতে অন্তর্ভুক্ত করেছেন। সুখী, আত্মবিশ্বাসী একজন মানুষের ছবি। পরের পাতায় রয়েছে তাঁর দলের বিজয় সভার ছবি। সে ছবিতে খালেদা জিয়া নেই, আছেন তাঁর সভাসদেরা। মঞ্চে হাত-পা বিছিয়ে কুৎসিত দর্শন কিছু মানুষ, চোখে কালো চশমা। ক্লোজআপে তোলা ছবি, দেখে মনে হয় রাজনৈতিক সভা নয়, কোনো মাফিয়া চক্রের গোপন বৈঠক। এটিও সাদা-কালো ছবি, কিন্তু এখানে সাদার চেয়ে বড় হয়ে ধরা দেয় কালো—ঘন, গভীর, নির্মম আঁধার ভরা সময়ের কালো।
বাংলাদেশ বলতে একসময় বোঝাত বন্যা, দুর্যোগ, দুর্ভিক্ষ। সেসব ছবি তুলতে বিদেশ থেকে ভাড়া করা ফটোগ্রাফার আসতেন। অতিথি পাখির চোখে যা দেখতেন, সে ছবি তুলে আবার ফিরে যেতেন। শহিদুলের ক্যামেরাতেও বন্যার ছবি আছে, কিন্তু তাঁর ছবির লক্ষ্য মানুষের দীনতা নয়, তার অন্তর্গত মানবতা। দেশের মানুষের বেদনার ও আনন্দের অংশীদার না হলে সেই মানবতার খোঁজ পাওয়া অসম্ভব। ১৯৮৮ সালের প্রবল বন্যার একাধিক ছবি আছে এই বইতে, তার মধ্যে একটি ছবি আমাকে বিস্মিত করেছে। বেতের তৈরি একটি টুকরির ছবি। চারদিকে থই থই পানি, ঘরের চাল ছুঁয়ে যায় সেই পানিতে। এরই মধ্যে এক গাছের ডগায় আটকে আছে টুকরিটি। বন্যার জলে ঘর ভেসে গেছে, ভেসে গেছে গৃহস্থের সকল সম্বল। সবচেয়ে জরুরি এমন কিছু জড়ো করে রাখা হয়েছে সেই বেতের বাক্সে, যদি রক্ষা পায় এই আশায়। সব জল, সব প্লাবন ছাপিয়ে এই ছবিতে আমি স্পষ্ট দেখি বানভাসি সে গৃহস্থের উদ্বিগ্ন মুখখানি।
একটি কিশোরের ছবি দেখি এই বইতে। গৃহভৃত্য বালকটি দরজার বাইরে বসে উঁকি দিয়ে টেলিভিশন দেখছে। এই ছবি নাগরিক মধ্যবিত্তের অতি পরিচিত। বইয়ের পাতায় ছাপা হওয়া এই ছবি দেখে যদি কারও মনে অনুতাপ ও অপরাধবোধ না জাগে, তাকে আমি সৎ মানুষ বলব না। নিজ বাসার গৃহভৃত্যের এই ছবিটি ছাপার পর শহিদুলের মা দেখেছিলেন। লজ্জাও পেয়েছিলেন। না, তার পর থেকে ছেলেটিকে আর বাইরে বসে টিভি দেখতে হয়নি।
গত তিরিশ বছরে শহিদুল কেবল ছবিই তোলেননি, বেশ কিছু গুরুত্বপূর্ণ সাংগঠনিক কাজও সেরে উঠেছেন। দৃক এই নামে একটি আধুনিক গ্যালারি ও অন্তর্জাল-ভিত্তিক ফটো আর্কাইভ গড়ে তুলেছেন তিনি। নয় বছর পরিশ্রমের পর ‘পাঠশালা’ নামের ফটোগ্রাফির একটি স্কুল দিয়েছেন, বিশ্বের সেরা ফটোগ্রাফাররা সেখানে আসেন শিক্ষার্থীদের হাতে-কলমে কাজ শেখাতে। ‘ছবি মেলা’ নামে ঢাকায় একটি আন্তর্জাতিক ফটো উৎসবের ব্যবস্থাপনা করেছেন তিনি। পৃথিবীর সেরা ফটোগ্রাফারদের অংশগ্রহণে সে উৎসব এখন আন্তর্জাতিক ফটো উৎসবে রূপ নিয়েছে। পৃথিবীর সেরা ফটোগ্রাফারদের জন্য একটি নিজস্ব ফোরামও গড়ে তুলেছেন শহিদুল। লন্ডনভিত্তিক এই সংগঠনের নাম ‘মেজরিটি ওয়ার্ল্ড’। ব্রাজিলের বিশ্ববিখ্যাত চিত্রশিল্পী সেবাস্তিয়াও সালগাদো লিখেছেন, ছবি তোলা যার যার নিজের কাজ, অথচ সেই একক কাজটিকেই একটি সম্প্রদায়ভিত্তিক মেসেজ এনে দিয়েছেন শহিদুল তাঁর মেজরিটি ওয়ার্ল্ডের মাধ্যমে। এসব কাজের যেকোনো একটি সফলভাবে করা গেলেই আমরা তাঁকে সফল মানুষ বলতাম। কিন্তু শহিদুল এক কাজে সন্তুষ্ট হওয়ার লোক নন। তাঁর এই কাজপাগল অভ্যাসের কথা মাথায় রেখেই ভারতের বিখ্যাত চিত্রগ্রাহক রঘু রাই এই গ্রন্থের মুখবন্ধে মন্তব্য করেছেন, ‘ভারতে ভালো ফটোগ্রাফারের অভাব নেই। ভালো আর্ট ও ফটো গ্যালারিরও অভাব নেই। ভালো পত্রপত্রিকার কথা তো উঠছেই না। কিন্তু আমাদের দেশে একজন শহিদুল আলম নেই, যে এসব মাধ্যমকে একত্র করে একটি সামাজিক ও সৃষ্টিশীল শক্তিতে পরিণত করতে পারে।’
রিজ্জোলির অনুষ্ঠানে শহিদুলের বইয়ের সম্পাদক রোজা মারিও ফালভো এসেছিলেন। শহিদুলের সঙ্গে কাজ করতে তিনি বাংলাদেশে এসেছেন কয়েকবার। শুধু ঢাকায় নয়, একদম প্রত্যন্ত গ্রামে পর্যন্ত। কথায় কথায় বললেন, ‘সে এক দুর্দান্ত অভিজ্ঞতা। এক মুহূর্ত ঠায় বসে থাকার উপায় নেই। অভাবের দেশ, নেই নেই এর দেশ। অথচ এরই মধ্যে এমন সব অদ্ভুত কাজ করছে শহিদুল, ভাবলে অবাক হতে হয়। ওর কাছে কোনো কিছুই অসম্ভব নয়—ইম্পসিবল ইজ নাথিং।’
শহিদুলের বই মাই জার্নি এজ এ উইটনেস দেখার পর আমি এখন সে কথায় বিশ্বাস করি।
২১ নভেম্বর ২০১১
দ্য গুড মুসলিম
লেখক: তাহমিমা আনাম
প্রকাশক: প্রথমা প্রকাশন
দাম: ৭০০ টাকা
১৯৭১ সালের মুক্তিযুদ্ধের একটি গল্প কল্পিত হয়েছে এই গ্রন্থে। যুদ্ধের সময়ে সোহেল হক একটি বিল্ডিংয়ে আশ্রয় নেয়। সেখানে একটি মেয়েকে সে খুঁজে পায়। একটা সময় পর সোহেলের কাছে তার বোন মায়া ফিরে আসে। একপর্যায়ে সোহেল তাঁর ছেলেকে মাদ্রাসায় পাঠাতে চাইলে বোনের সঙ্গে মতবিবোধ দেখা দেয়। মূলত মুক্তিযুদ্ধের দীর্ঘ ছায়ায় পরিবার, ধর্মবিশ্বাস ও মতাদর্শের এক মহাকাব্যিক আখ্যান। কমনওয়েলথ লেখক পুরস্কারে ভূষিত তাহমিমা আনামের ইংরেজি ভাষায় লেখা দ্বিতীয় উপন্যাস এটি।

চর্যাপদ
ভাষা পাঠ রূপান্তর
লেখক: মৃণাল নাথ
প্রকাশনা: এবং মুশায়েরা
দাম: ৩৮০ টাকা
চর্যাপদ প্রকাশের পর থেকেই এর ভাষা নিয়ে বিতর্ক শুরু হয়, সুনীতিকুমার চট্টোপাধ্যায়কে অনুসরণ করে। বাঙালি পণ্ডিতদের প্রায় সবাই একে বাংলা ভাষায় বলে মেনে নিয়েছেন। গত শতকের তিরিশের দশকের পর পূর্বী ভাষার পণ্ডিতেরা তাঁদের নিজেদের ভাষার পক্ষে বলতে চেষ্টা করেন যে চর্যাপদ তাঁদের ভাষাতেই লেখা। লেখকের মতে, চর্যাপদ কোনো নব্য ভারতীয় আর্য ভাষার আদি নিদর্শন নয়, বরং তা এই পূর্বী ভাষার পূর্বসূরি।

খোদা বক্স: দ্য পাইওনিয়ার অব লাইফ ইনস্যুরেন্স ইন বাংলাদেশ
লেখক: মোহাম্মদ ওবায়দুর রহমান
প্রকাশনা: ইউপিএল
দাম: ৬৮৫ টাকা
এই বই বাংলাদেশ ও পাকিস্তানের এক বিস্মৃত অধ্যায়কে নতুন করে তুলে এনেছে। এক ব্যক্তির প্রায় একক প্রচেষ্টায় বাংলাদেশে গোড়াপত্তন ঘটে জীবন বিমা ব্যবসার। ১৯৩০-৭০ পর্যন্ত খোদা বক্স অক্লান্ত পরিশ্রম করে যান বিমাশিল্পকে দক্ষিণ এশিয়া অঞ্চলে প্রতিষ্ঠিত করতে। কিন্তু তখন না রাষ্ট্র, না সমাজ প্রস্তুত ছিল এই নতুন ব্যবসাকে গ্রহণ করার জন্য। কিন্তু খোদা বক্স ও তাঁর উদ্যমী কর্মীরা দমে যাননি। ভারতে বিপণন-পদ্ধতির পরীক্ষামূলক প্রয়োগ শেষে তিনি ফিরে আসেন পূর্ববঙ্গে। শুরু হয় এক নতুন যুগের।
সূত্র: প্রথমা প্রকাশন, আজিজ সুপার মার্কেট, শাহবাগ, ঢাকা।

সংগীত
ব্লাক
তরুণ প্রজম্মের কাছে একসময় ভিন্নধর্মী গান নিয়ে হাজির হয়েছিলেন ব্লাক ব্যান্ডের সদস্যরা। এরপর তাঁদের গাওয়া গান জনপ্রিয়তা পেয়েছে। মুখে মুখে ছড়িয়ে পড়েছে এই ব্যান্ডের সুনাম। বাজারে পাওয়া যাচ্ছে এই ব্যান্ডের নতুন অ্যালবাম ব্লাক। এই অ্যালবাম বাজারে এনেছে জি-সিরিজ। হাত বাড়াও, পেপার-রেডিও-টিভি, মুমূর্ষু রূপকথা, জীবনের বাঁ পাশে, উপসংহারসহ মোট ১১টি ভিন্ন স্বাদের গান পাওয়া যাবে এই অ্যালবামে।
সূত্র: সুরের মেলা, আজিজ সুপার মার্কেট, শাহবাগ, ঢাকা।

চলচ্চিত্র
শঙ্খনাদ
পরিচালক: আবু সাইয়ীদ
সাত বছর আগে বাবা-মা খুন হয় ওসমান চাঁদের। চাঁদ পালিয়ে শহরে গিয়ে শিক্ষিত হয়। নয়নপুর গ্রামের স্মৃতি তাড়িয়ে বেড়ায় তাকে। এক ঝড়ের মধ্যে নৌকায় করে সে গ্রামে রওনা দেয়। ঘটনাক্রমে সে আবিষ্কার করে ছোটবেলার বটগাছ ও বন্ধু ফজলুকে। বাবা-মায়ের হত্যাকারীর ছেলে এখন গ্রামের মোড়ল, চেয়ারম্যান নির্বাচনে দাঁড়াতে চায়। স্কুলছাত্রী বকুলা চাঁদের প্রেমে পড়ে যায়। হঠাৎ গ্রামের কুঁজো বুড়ি চাঁদকে নিয়ে গ্রামবাসীর কাছে ২৭ বছর আগের ইতিহাস তুলে ধরে।

তসকা
পরিচালক: বেনট জাক
ইউরোপ বিখ্যাত অপেরা তসকা। পুসিনির এই অপেরা নিয়ে সিনেমা বানানোর পরিকল্পনা ছিল রীতিমতো দুঃসাহসিক। দারুণ নাটকীয় এই অপেরার গল্প এ রকম: তসকার প্রেমিক কাবারাদোসি এক পলাতক কয়েদিকে সহযোগিতার অভিযোগে গ্রেপ্তার হয়। প্রেমিককে ছাড়ানোর জন্য ছলনার আশ্রয় নেয় তসকা। কিন্তু মৃত্যুদণ্ডপ্রাপ্ত প্রেমিক কাবারদোসি যখন ফায়ারিং স্কোয়াডের মুখোমুখি, তখনই ঘটে যায় অনাকাঙ্ক্ষিত ঘটনা। প্রেমের এক করুণ পরিসমাপ্তি ঘটে।
সূত্র: মুভি প্লাস, রাইফেল স্কয়ার মার্কেট, ঢাকা।
পরিবেশ সংরক্ষণ আইন
খ্রিষ্টপূর্ব ২২০০ শতকে প্রাচীন চীনে পরিবেশ সংরক্ষণের প্রয়োজনীয়তা প্রথম অনুভূত হয়। সে সময়কার চৈনিক শাসক শান তাঁর পরিষদের একজনকে পরিবেশমন্ত্রী নিয়োগ করেন। সেই মন্ত্রীর নাম অবশ্য কোনো এক কারণে অজানাই থেকে গেছে। পরিবেশমন্ত্রীর কাজ ছিল শাসক শানের রাজ্যে নদী, গাছপালা থেকে শুরু করে প্রাকৃতিক পরিবেশ রক্ষায় প্রয়োজনীয় আইন তৈরি করা এবং এই আইন প্রয়োগে কার্যকর ব্যবস্থা নেওয়া। তবে শান কী কারণে কিংবা কোন পরিবেশগত বিপর্যয়ের আশঙ্কায় এ ব্যবস্থা করেছিলেন, তা অবশ্য ইতিহাসবিদদের কাছে অজানাই থেকে গেছে।

জীববৈচিত্র্য সংরক্ষণ
একটা সময় ছিল যখন সমাজের উচ্চশ্রেণীর মানুষ যেন নির্বিঘ্নে বন্য প্রাণী শিকার করতে পারে, সে লক্ষ্যে আইন করা হয়েছিল। অর্থাৎ, বড় লোকেরা যা খুশি শিকার করতে পারবে, কিন্তু সাধারণ মানুষ পারবে না। এ অবস্থার প্রথম পরিবর্তন হয় প্রাচীন চীনে। খ্রিষ্টপূর্ব একাদশ শতকে জো রাজবংশ তাদের রাজ্যে নির্দিষ্ট কিছু এলাকা চিহ্নিত ও আইন করে সবার জন্য শিকার নিষিদ্ধ ঘোষণা করে। জীববৈচিত্র্য সংরক্ষণে ওটাই ছিল প্রথম কোনো উদ্যোগ।
সাঈদা খানম যখন ক্যামেরা হাতে নেন, তখন ঢাকা শহরে কোনো মেয়ের জন্য আলোকচিত্রী হওয়াটা ছিল কল্পনাতীত ব্যাপার। মেয়েদের তখন ঘোড়ার গাড়ির বদ্ধ ঘেরাটোপে স্কুল-কলেজে যেতে হতো। সেই সময়েই ক্যামেরা কাঁধে নিয়ে শহরে ঘুরে ঘুরে ছবি তুলেছেন সাঈদা খানম। তিনি শুধু বাংলাদেশ নয়, পুরো পাকিস্তানেই তখন একমাত্র নারী আলোকচিত্রী। পরে কাজ করেছেন বেগম পত্রিকায়। তাঁর ক্যামেরায় বন্দী হয়েছে ব্রিটেনের রানি এলিজাবেথ, জাপানের রানি, মাদার তেরেসা, সত্যজিৎ রায়, চাঁদে প্রথম পদার্পণকারী তিন নভোচারীসহ অসংখ্য স্মরণীয় মুহূর্ত ও মানুষের ছবি। এই কীর্তিময়ী আলোকচিত্রীকে নিয়ে লিখেছেন এ সময়ের তরুণ আলোকচিত্রী সাহাদাত পারভেজ।

সাঈদা খানম: জন্ম ১৯৩৭ সালের ২৯ ডিসেম্বর, পাবনায়। ঢাকা বিশ্ববিদ্যালয় থেকে বাংলা সাহিত্য ও লাইব্রেরি সায়েন্সে এমএ।
জাপান, ফ্রান্স, সুইডেন, পাকিস্তান, সাইপ্রাস প্রভৃতি দেশে আলোকচিত্র প্রদর্শনীতে অংশ নেন। ১৯৭৩ সালে বাংলাদেশের হয়ে অল ইন্ডিয়া ফটোজার্নালিজম কনফারেন্সে প্রতিনিধিত্ব করেন। ১৯৮২ সালে নয়াদিল্লিতে অনুষ্ঠিত ষষ্ঠ এশিয়ান গেমসে বেগম পত্রিকার প্রতিনিধিত্ব করেন। ১৯৮০ সালে দিল্লিতে অল ইন্ডিয়া উইমেন্স কনফারেন্স, ১৯৮৬ সালে কলকাতায় দ্বিতীয় আন্তর্জাতিক আলোকচিত্র কনফারেন্স এবং ১৯৯৯ সালে নিউইয়র্কে অনুষ্ঠিত জাতিসংঘ ডিপিআই এনজিও ৫২তম সম্মেলনে বাংলাদেশের প্রতিনিধিত্ব করেন। ১৯৯২ সালে বিপিএস গ্যালারি, ১৯৯৭ সালে জয়নুল গ্যালারি, মহিলা সমিতিতে মাদার তেরেসার ওপর একক প্রদর্শনী করেন, ২০০১ সালে হয় কলকাতার নন্দনে সত্যজিৎ রায়ের ওপর একক আলোকচিত্র প্রদর্শনী।
১৯৫৬ সালে জার্মানির আন্তর্জাতিক কোলন পুরস্কার, ১৯৬০ সালে পাকিস্তান ফটো প্রতিযোগিতায় প্রথম স্থান, ১৯৮০ সালে সাইপ্রাসে কমনওয়েলথ পুরস্কার, ১৯৯৫ সালে জাপানে ইউনেসকো পদক, ১৯৯৬ সালে বাংলাদেশ ফটোগ্রাফিক সোসাইটি সম্মানসূচক ফেলো, ১৯৯৭ সালে অনন্যা শীর্ষ দশ, ২০০০ সালে বেগম পত্রিকার ৫০ বছর পূর্তি পুরস্কার, ২০০২ সালে বিপিএস রজতজয়ন্তী পদক, ২০০৭ সালে আন্তর্জাতিক নারী দিবসে সম্মাননা স্মারক, ২০০৯ সালে বাংলাদেশ মহিলা পরিষদ সম্মাননা এবং ২০১১ সালে বাংলাদেশ মহিলা সমিতির বিশেষ সম্মাননা লাভ করেন।

মুখোমুখি বাস্তবের রানি
ব্রিটেনের রানি এলিজাবেথ দুবার ঢাকায় এসেছেন। প্রথমবার এসেছিলেন পূর্ব পাকিস্তান আমলে। ঢাকা তখন একেবারে মফস্বল শহরের মতো।
ওদিকে সংবাদচিত্রী ছাড়া রানির ধারেকাছে যাওয়াও সম্ভব নয়। সৌভাগ্য সাঈদা খানমের; তিনি তখনবেগম পত্রিকায় ফটোসাংবাদিক হিসেবে কাজ করেন, কাজেই তিনি রানির ছবি তোলার সুযোগ পেয়ে গেলেন।
কিন্তু গোল বাধল অন্য জায়গায়। রানির বিমান যখন নামল পুরোনো বিমানবন্দরে (১২ ফেব্রুয়ারি, ১৯৬১), দিনের আলো তখন ম্লান হয়ে এসেছে। বিমানের সিঁড়ি দিয়ে রানি লাল গালিচার ওপর নেমে আসতেই ঝাঁকে ঝাঁকে ক্যামেরার ফ্ল্যাশ ঝলকে উঠল। কিন্তু সাঈদা খানমের ফ্ল্যাশ জ্বলল না। কান্না পেয়ে যাওয়ার মতো অবস্থা তাঁর, ঠিক তখনই বুদ্ধিটা এল মাথায়; দ্রুতগতিতে ক্যামেরায় হাইস্পিড ফিল্ম ভরে দুরুদুরু বুকে ছবি তুলে গেলেন। পরে দেখলেন, সেদিন বিনা ফ্ল্যাশে তোলা তাঁর প্রতিটি ছবিই দারুণ ভালো হয়েছে।
রমনা পার্কের সামনে একটি পুরোনো বাড়ি সাজানো হয়েছে রানির জন্য। গাছে গাছে নানা ফুল। রানির অভ্যর্থনা অনুষ্ঠানে বাজি পোড়ানো হচ্ছে। আকাশে লাল-সবুজ-হলুদ আলোর ফুলঝুরি ঝলসে উঠে শতখণ্ড হয়ে ঝরে পড়ছে। সেদিকে তাকিয়ে রানি মুগ্ধ হয়ে হাসলেন—আতশবাজির রঙিন আভা রানির চোখে-মুখে—এ রকম একটি অবিস্মরণীয় মুহূর্তের ছবি তুললেন সাঈদা খানম।
পরের দিন রানি বের হলেন বুড়িগঙ্গা ভ্রমণে। রানি যে স্টিমারে যাচ্ছিলেন, তার পাশের একটি লঞ্চে ছিলেন সাঈদা খানম। নদীর দুই তীরে অগণিত মানুষ হাত নেড়ে, ঢোল বাজিয়ে রানিকে অভিনন্দন জানাচ্ছে। রানিও হাত নাড়ছেন মাঝেমধ্যে। ভ্রমণ শেষে রানি যান আদমজী জুট মিলে। এখানে তিনি রানির সবচেয়ে কাছে যাওয়ার সুযোগ পান। বিদায়ের দিনে রানিকে ক্যামেরাবন্দী করলেন অন্য মাধুর্যে। রানি মাথায় পরেছেন হীরা বসানো সরু রাজকীয় মুকুট, আর গলায় হীরার নেকলেস। রানিকে রানির সাজে দেখলেন সবাই।

মাদার তেরেসার বেদনাময় মুহূর্ত
মুক্তিযুদ্ধের সময়কার অবাঞ্ছিত শিশুদের দেখাশোনার জন্য মাদার তেরেসা ঢাকায় এসেছিলেন। তাঁর ছবি তুলতে খুব সকালে সাঈদা খানম ছুটলেন পুরান ঢাকার এক খ্রিষ্টান আশ্রমে। এ সময় মাদার তেরেসা তেজগাঁওয়ের বটমলী হোমে যাওয়ার প্রস্তুতি নিচ্ছিলেন। গাড়ি দাঁড়িয়ে রয়েছে। দু-একটা ছবি তোলার পর মাদার তেরেসা হঠাৎ সাঈদা খানমকে তাঁর গাড়িতে উঠতে বলেন। এ ঘটনায় সাঈদা খানম শুধু বিস্মিতই হননি, আনন্দে-শ্রদ্ধায় ভরে গেল তাঁর মন। বটমলী হোমে অসহায় শিশুদের দুরবস্থায় অশ্রুসিক্ত, বেদনাহত তেরেসাকে ক্যামেরায় ধারণ করলেন সাঈদা খানম।

চাঁদের দেশে তিন নভোচারী
পৃথিবীর সব মানুষকে স্তম্ভিত করে ১৯৬৯ সালের ২০ জুলাই তিন নভোচারী—নিল আর্মস্ট্রং, এডউইন অলড্রিন ও মাইকেল কলিন্স—চাঁদে অবতরণ করেন।
কোনোদিন তাঁদের ছবি তোলার সুযোগ পাবেন, তা কল্পনায়ও আসেনি সাঈদা খানমের। কিন্তু তাঁকে চমকে দিয়ে আচমকা পূর্ব পাকিস্তানে এক ঝটিকা সফরে হাজির হলেন তিন নভোচারী। শেরাটন হোটেলে তিন নভোচারীর সংবর্ধনার ব্যবস্থা করা হয়েছে। সংবর্ধনা অনুষ্ঠানে ছবি তোলা শেষে সাঈদা খানম বাইরে এসে দেখেন, মাইকেল কলিন্স গাড়িতে একা বসে আছেন। তাঁর হাতে একটা গোলাপ ফুল। সাঈদা খানম এক মুহূর্ত নষ্ট না করে ছবিটা তুললেন। দুর্লভ এক ছবি।

আলোয় উদ্ভাসিত সত্যজিৎ রায়
সাঈদা খানম সত্যজিৎ রায়ের ছবি তুলেছেন ৩০ বছর। দীর্ঘদিন ছবি তোলার কারণে একটা পারিবারিক সম্পর্ক তৈরি হয়ে গিয়েছিল দুজনের মধ্যে। চিত্রালীর প্রতিনিধি হয়ে সত্যজিৎ রায়ের লেক টেম্পল রোডের তিনতলা বাসায় প্রথম সাক্ষাৎকার নিতে গিয়েছিলেন সাঈদা খানম। হেমন্তের শেষ বেলায় সাদা শাল জড়িয়ে সত্যজিৎ লিখছিলেন। ঘরে ঢোকার আগে সাঈদা খানমের বুক ঢিপঢিপ করছিল, সত্যজিৎ রায়ের মতো এমন বিশাল ব্যক্তিত্বের সাক্ষাৎকার নিতে এসেছেন...।
সাঈদা খানমকে একনজর দেখে ‘বসুন’ বলেই আবার লেখায় ডুবে গেলেন সত্যজিৎ। কয়েক মিনিট পর মুখ তুলে তাকালেন। আলোচনা শুরু হলো। সেদিন দুজনের মধ্যে আলোচনা চলে কাঞ্চনজঙ্ঘা ছবি নিয়ে। সত্যজিৎ কাঞ্চনজঙ্ঘার শুটিং শেষ করে দার্জিলিং থেকে সবে ফিরেছেন। কেমন আছে পদ্মা নদী—জানতে চেয়ে সত্যজিৎ ছেলেবেলার স্মৃতির কথা বললেন। পদ্মা নদী দিয়ে স্টিমারে ঢাকা থেকে কলকাতা যাচ্ছিলেন। খুব ভোরে ঘুম থেকে তুলে মা তাঁকে দেখিয়েছিলেন সূর্যোদয়। বিশাল নদীর ওপরে লাল সূর্যটাই তাঁর মনে আছে। আর কিছু মনে নেই। কথার ফাঁকে ফাঁকে চলে ছবি তোলা। এর পর থেকে আর অ্যাপয়েন্টমেন্ট করে যেতে হয়নি। চারুলতা ছবির শুটিংয়ের সময় সত্যজিৎ রায় কোনো ফটোসাংবাদিককে অনুমতি দেননি। শুধু সাঈদা খানম ও ব্রিটিশ এক আঁকিয়েকে ঢুকতে দিয়েছিলেন। শুটিং রুমে পুরোনো যুগের পালঙ্কের বাজুতে সত্যজিৎ হেলান দিয়ে বসতেন। অল্প আলোয় পুরো পরিবেশ আরও রহস্যময় ও কাব্যিক হয়ে উঠত। পৌরুষদীপ্ত চেহারা, ব্যক্তিত্ব ও প্রতিভার আলোয় উদ্ভাসিত সত্যজিৎ রায়কে তখন সাঈদা খানমের কাছে গ্রিক ভাস্কর্যের মতোই মনে হতো। সাঈদা খানম সত্যজিৎকে ডাকতেন মানিকদা বলে। মানিকদা সাঈদা খানমের ক্যামেরার সামনে দাঁড়াতে কখনোই আপত্তি করেননি; যখন যেভাবে চেয়েছেন ছবি তুলেছেন। যেমন, সত্যজিতের স্ত্রী বিজয়া রায় (মঙ্কুদি) সহজে ছবি তুলতে চাইতেন না। কিন্তু সাঈদা খানম জেদ ধরলে মানিকদা তখন হেসে বলতেন, ‘বাদল সহজে ছাড়বে না; চলো, তাড়াতাড়ি তুলে ফেলাই ভালো।’ ‘বাদল’ সাঈদা খানমের ডাকনাম।


টুকরো টুকরো আলোছায়া...
আলোকচিত্রী সূর্যোদয় ও সূর্যাস্ত ক্যামেরায় ধরতে ভালোবাসেন। বঙ্গবন্ধুর ছবি তুলতে গিয়ে সাঈদা খানমের মনে হয়েছে, তিনি সূর্যকে ক্যামেরায় ধরে ফেলছেন। স্বাধীনতার পর বঙ্গবন্ধুর বাবা শেখ লুৎফর রহমান পিজি হাসপাতালে ভর্তি ছিলেন। বঙ্গবন্ধুর জন্মদিনে তিনি তাঁর বাবাকে হাসপাতালে দেখতে যান। বাবা-ছেলের মিলনের ছবিটা অনবদ্য হয়ে ওঠে। এ সময় কবি জসীমউদ্দীনও এই হাসপাতালে চিকিৎসাধীন ছিলেন। তিনি বঙ্গবন্ধুর সঙ্গে দেখা করতে আসেন। সেই ছবিটাও এখন ইতিহাস।
বিশ্বখ্যাত সরোদবাদক ও সুরসম্রাট ওস্তাদ আলাউদ্দিন খাঁর ছবি তুলেছেন দীর্ঘ সময়।
সুরসম্রাট তাঁকে প্রায়ই চিঠি লিখতেন। সাঈদা খানম যখন বিদ্রোহী কবি কাজী নজরুল ইসলামের ছবি তোলেন, তখন কবির মুখে ভাষা নেই। পাইকপাড়ায় ছোট্ট একটা ফ্ল্যাটে স্ত্রী প্রমীলা দেবীর সঙ্গে থাকতেন কবি। ঘরে ঢুকতেই মনটা ভারাক্রান্ত হলো সাঈদা খানমের।
জানালার এক পাশের বিছানায় কবি বসে আছেন, আরেকটা বিছানায় অর্ধশায়িত প্রমীলা দেবী। শিল্পাচার্য জয়নুল আবেদিন ছিলেন আন্তরিক, তাঁর কথা বলার ভাষা ছিল মনোমুগ্ধকর। সাঈদা খানম প্রায়ই ক্যামেরা নিয়ে জয়নুলের বাসায় যেতেন কোনো দুর্লভ ছবির আশায়। শান্তিনিকেতনে গিয়ে বিখ্যাত চিত্রশিল্পী নন্দলাল বসুরও ছবি তুলেছেন। এ ছাড়া তিনি উত্তমকুমার, সুচিত্রা সেন, সৌমেন্দ্রনাথ ঠাকুর, রবীন্দ্রসংগীতশিল্পী কণিকা বন্দ্যোপাধ্যায়, মৈত্রেয়ী দেবী, অরুন্ধতী মুখার্জি, ছবি বিশ্বাস, পাহাড়ি সান্যাল, বিকাশ রায়, চন্দ্রাবতী দেবী, ছায়াদেবী, সৌমিত্র চট্টোপাধ্যায়, অনিল চট্টোপাধ্যায়, নমিতা সিংহ, হারাধন বন্দ্যোপাধ্যায়, মাধবী মুখার্জি, সুফিয়া কামাল, শামসুর রাহমানসহ অসংখ্য খ্যাতিমান ব্যক্তিত্বের ছবি ক্যামেরায় ধারণ করেন।
লালমনিরহাট জেলার হাতীবান্ধা উপজেলার মধ্য গড্ডিমারী ইউনিয়নের বাবুপাড়া গ্রাম। সেখানকার গোপাল চন্দ্র রায়ের বাড়ির বাঁশঝাড়, সুপারিবাগান আর গাছপালা সারা দিন মুখরিত থাকে পাখির কলকাকলিতে।
সেখানে আর সব পাখি থেকে বাদুড়ের রাজত্বই বেশি। প্রায় হাজার দুয়েক বাদুড়ের নিশ্চিন্ত বাস সেখানকার বাঁশঝাড় ও গাছপালায়। বাদুড়গুলো সারাক্ষণ বিকট শব্দে চিৎকার-চেঁচামেচি করে, কিন্তু তাতে মোটেও বিরক্ত নন গোপাল চন্দ্র। বরং ভালোই লাগে তাঁর। আর গোপাল চন্দ্রের এই পাখিপ্রেম দেখে লোকে বাবুপাড়া গ্রামকে এখন ‘পাখিগ্রাম’ নামেই ডাকে!
দাদার আমল থেকে দেখে আসছেন পূর্বপুরুষেরা পাখিদের দেখাশোনা করতেন। সেখান থেকে পাখিপ্রেমের শিক্ষা পেয়েছেন গোপাল চন্দ্র। তাঁর বাড়িতে বাদুড়ের পাশাপাশি আরও আছে কানিবক, সাদা বক, নিশিবক (স্থানীয় নাম রাতচোরা), বিভিন্ন আকারের ঘুঘু ও অন্য অনেক পাখির বাস। পাখির বিষ্ঠায় বাঁশঝাড় ও গাছের পাতার রং হয়ে গেছে চুনের মতো। মজার ব্যাপার হলো, বাগানে অপরিচিত কেউ ঢুকলেই পাখিরা চঞ্চল হয়ে ওঠে, এদিক-সেদিক উড়ে যায়। সেটা আরও ভালো করে বোঝা যায় ছবি তোলার বেলায়। কিন্তু গোপাল চন্দ্র রায় বাগানে গেলে সব পাখিই শান্তশিষ্ট থাকে, যেন সবাই তাঁর পোষমানা!
‘অনেকেই আগে পাখি মারতে আসত, আশপাশে ফাঁদ পেতে রাখত; আমি তাদের পায়ে পড়তাম, পাখি মারতে নিষেধ করতাম। কেউ শুনত, কেউ চুপিচুপি মারত। এ জন্য একবার থানায় গিয়ে ডায়েরিও করে এসেছিলাম। তবে এখন তেমন কেউ পাখি মারতে আসে না।’ বলেন গোপাল চন্দ্র।
দিবাচর, নিশাচর—দুই ধরনের পাখিরই বাস আছে গোপাল চন্দ্রের বাড়িতে। সারা দিন ঘুরে বেড়ানোর পর সন্ধ্যাবেলা অন্য পাখিরা যখন নীড়ে ফেরে, তখন নিশিবক ও বাদুড় বেরিয়ে পড়ে বাইরে। গোপাল চন্দ্র রায় জানান, ভোরের দিকে দু-চারটা পাখি প্রথম নীড়ে ফিরেই প্রচণ্ড ডাকাডাকি শুরু করে। এর পরপরই অন্যান্য পাখি ও বাদুড় আসতে থাকে।
‘সবারই পাখির প্রতি ভালোবাসা থাকা উচিত। আর পশুপাখির প্রতি ভালোবাসা মানে তো স্রষ্টাকেই ভালোবাসা,’ মনেপ্রাণে এ কথা বিশ্বাস করেন পাখিপ্রেমী গোপাল চন্দ্র রায়।
« আগের সংবাদ পরের সংবাদ»


রাশিয়ার উড়াল মাউন্টেনে নিজের ছোট্ট ফ্ল্যাটে বসে ইউলিয়া বেলায়েভা আর তাঁর ১২ বছর বয়সী মেয়ে ইরিনা নিজেদের পারিবারিক অ্যালবামের ছবিগুলো উল্টেপাল্টে দেখছিল। এর মধ্যে একটা ছবি এক যুগ আগের তোলা, যেদিন সদ্যোজাত ইরিনাকে নিয়ে হাসপাতাল থেকে বাড়ি ফিরেছিলেন ইউলিয়া। ছোট্ট ইরিনা কম্বলের ভেতর কেমন গুটিশুটি মেরে শুয়ে আছে! মুখে আলতো হাসি।
আজ ১২ বছর পর এই ছবি দেখতে গিয়ে ইরিনা-ইউলিয়া কারও মুখে হাসি নেই। কারণ, এত দিন পর যে তারা জেনে গেছে, দুজনের মধ্যে আসলে রক্তের কোনো সম্পর্ক নেই। এত দিন যাঁকে নিজের গর্ভের সন্তান বলে জেনে এসেছেন ইউলিয়া, সেই ইরিনা আসলেই তাঁর মেয়ে নয়!
একজন মায়ের জন্য জীবন ওলটপালট হয়ে যাওয়া এমন তথ্য ইউলিয়া জানতে পেরেছেন একেবারেই আকস্মিকভাবে। বিবাহবিচ্ছেদের পর তাঁর স্বামী খোরপোশ দিতে অস্বীকৃতি জানান, স্বীকৃতি দিতে রাজি হননি মেয়েকেও। ফলে বাধ্য হয়ে আদালতের দ্বারস্থ হন ইউলিয়া। করানো হয় ডিএনএ টেস্ট। সেই ডিএনএ পরীক্ষাতেই বেরিয়ে আসে ভয়ংকর তথ্য। তাঁর স্বামী আসলেই ইরিনার জন্মদাতা নন, এমনকি ইউলিয়া নিজেও নন তাঁর জন্মদাত্রী।
তাহলে?
রহস্য উদ্ধার হয় দ্রুতই। ১৯৯৮ সালের ১৭ ডিসেম্বর স্থানীয় প্রসূতি হাসপাতালে হয়েছিল গুরুতর এক ভুল। জন্মের পর দুটো বাচ্চার নামের ট্যাগ ওলটপালট হয়ে যায়। আর এই ছোট্ট ভুলের কারণে ইউলিয়ার মেয়ে চলে যায় অন্য কোনোখানে, আর অন্যের মেয়ে ইরিনাকে নিজের মনে করে বাড়ি নিয়ে আসেন ইউলিয়া! নিজের সন্তান ভেবেই বড় করে তোলেন তাকে।
‘প্রথমবার শোনার পর আমার কাছে এটা মনে হয়েছিল একটা কৌতুক। কিন্তু এরপর কান্না চেপে রাখতে পারিনি। আমার পুরো দুনিয়া যেন ওলটপালট হয়ে গেল। এই ভেবে উদ্বিগ্ন হয়ে উঠলাম, ইরিনা এখন কী বলবে? উদ্বেগে পড়লাম আমার সত্যিকারের মেয়েকে নিয়ে। কোথায়, কেমন যে আছে! হয়তো অভিভাবকহীন হয়ে কোনো অনাথ আশ্রমে বেড়ে উঠছে সে। এমনও তো হতে পারে, সে ভিক্ষা করে বেড়াচ্ছে পথে পথে!’
না, ইউলিয়ার এই আশঙ্কা শেষ পর্যন্ত সত্যি হয়নি। কয়েক সপ্তাহের মধ্যেই পুলিশ খুঁজে বের করেছে তাঁর আসল মেয়েকে। ইউলিয়ার ফ্ল্যাট থেকে গাড়িতে আধা ঘণ্টার দূরত্বের একটা গ্রামে পাওয়া যায় তাকে। আনিয়া ইস্কান্দারোভা নামে সে বেড়ে উঠেছে এক মুসলিম পরিবারে। মুসলিম হিসেবেই! ইউলিয়া যেমন ভুল করে ইরিনাকে নিজের মেয়ে মনে করে হাসপাতাল থেকে নিয়ে এসেছিলেন, তেমনি নাইমত ইস্কান্দারোভও ভুল করে নিয়ে আসেন আনিয়াকে। স্ত্রীর সঙ্গে ছাড়াছাড়ি হয়ে যাওয়ার পর মায়ের আদর দিয়ে নিজেই মানুষ করেছেন আনিয়াকে।
পুলিশ যখন প্রথমবার জানাল বিষয়টি, নাইমত তো রেগেই গিয়েছিলেন। ‘কিন্তু গোয়েন্দারা এরপর আমাকে ইরিনার ছবি দেখাল। ওর মুখটার দিকে তাকিয়ে আমি যেন আমার নিজের মুখটাই দেখতে পেলাম। আমার হাত-পা কাঁপতে থাকল।’ বলেছেন নাইমত। ইরিনা দেখতে যেমন নাইমতের মতো হয়েছে, তেমনি আনিয়াও দেখতে যেন ইউলিয়াই।
বিষয়টির সহজ সমাধান হতো যাঁর যাঁর মেয়েকে ফিরিয়ে দেওয়া। কিন্তু বলা যত সহজ, কাজটা ততটাই কঠিন। কারণ, রক্তের সম্পর্ক না থাকলেও ইরিনার সঙ্গে ইউলিয়া আর আনিয়ার সঙ্গে নাইমত বাঁধা পড়েছিলেন অন্য এক সম্পর্কের বাঁধনে। ছোট থেকেই একজনকে নিজের বাবা কিংবা মা হিসেবে জেনে আসার এত দিন পর অন্য কাউকে মেনে নেওয়া তো কঠিনই।
দুই পরিবার তাই সিদ্ধান্ত নেয়, সন্তানদের নিজ নিজ বাড়িতে না নিয়ে নিয়মিত এসে দেখা করার। কিন্তু এখানেও দেখা দেয় নতুন ঝামেলা। নাইমতের দুশ্চিন্তা, ‘একটি পরিবার খ্রিস্টান, অন্যটি মুসলিম। আমাদের ভিন্ন ঐতিহ্য। আমার ভয় হয়, আমার মেয়ে (আনিয়া) না আবার পানশালায় যেতে, মদ খেতে শুরু করে। নামাজ পড়া ছেড়ে দেয়। ধর্মটাই না পাল্টে ফেলে।’
আর ইউলিয়ার দুশ্চিন্তা, দুই মেয়েকেই না একসময় হারিয়ে ফেলেন তিনি! স্পষ্টতই দেখতে পাচ্ছেন, নিজের মেয়ে মনে করে যাকে বড় করে তুলেছেন, সেই ইরিনা এখন তার আসল বাবার সঙ্গেই সময় কাটাতে বেশি পছন্দ করছে। আর নিজের মেয়ে আনিয়া তাঁর সঙ্গে ঠিক সহজভাবে মিশতে পারছে না। ‘আমি আনিয়াকে মায়ের আদর দিয়ে কাছে টেনে নিতে চেয়েছিলাম, কিন্তু ও আসলে অন্যভাবে বেড়ে উঠেছে। ও আসলে এ ধরনের আদর-ভালোবাসায় অভ্যস্ত নয়! আমরা আসলে একে অপরকে বুঝতেই পারি না।’
তাহলে দুই ধর্মের দুই পরিবারের মধ্যে সেতুবন্ধ হয়ে থাকবে কী? সমস্যার সমাধান করে দিয়েছে ইরিনা আর আনিয়া। দুজনই এখন দুজনের সবচেয়ে ভালো বন্ধু।
 রাজীব হাসান
বিবিসি অবলম্বনে
মাহফুজ আনাম, ঢাকা বিশ্ববিদ্যালয় থেকে অর্থনীতিতে স্নাতক এবং স্নাতকোত্তর। ছাত্রাবস্থায় রাজনীতির সঙ্গে যুক্ত ছিলেন। কাজ করেছেন জাতিসংঘের ইউনেসকোতে। বর্তমানে শীর্ষস্থানীয় ইংরেজি দৈনিক দ্য ডেইলি স্টার-এর সম্পাদক ও প্রকাশক।

স্রষ্টার প্রতি বিশ্বাস
বই নিয়মিতই পড়ি। ইতিহাসের বই আমাকে প্রবলভাবে টানে। বর্তমানে পড়ছি চার্চিল আর রুজভেল্টকে নিয়ে একটি বই। দ্বিতীয় বিশ্বযুদ্ধের সময় চার্চিল ও রুজভেল্টের মধ্যে যুদ্ধ নিয়ে টানাপোড়েন আর তাঁদের সম্পর্ক এই বইয়ের মূল বিষয়।
পড়ছি ক্যারেন আর্মস্ট্রংয়ের হিস্টরি অব গড। স্রষ্টা সম্পর্কে নানা ভাবনার উৎস, বিভিন্ন ধর্মে স্রষ্টার প্রতি যে বিশ্বাস এবং সময়ের ব্যবধানে স্রষ্টার বিশ্বাসে যে পরিবর্তন, তারই বিশদ আলোচনা এই বই। এ ছাড়া তাহমিমা আনামের লেখা দ্য গুড মুসলিম পড়েছি।

পূজার গান
সকালে ঘুম থেকে উঠে যেকোনো কাজের সঙ্গেই গান চলে। মোটকথা, কাজের মধ্যে গান আমাকে আরও সতেজ করে। রবীন্দ্রনাথের পূজার গান খুব ভালো লাগে। পূজার গানের মধ্যে স্রষ্টার আরাধনা আছে, আছে আধ্যাত্মিকতা, প্রেমের প্রকাশ ও আকাঙ্ক্ষা। ভালো লাগে উচ্চাঙ্গসংগীত। দেশের গান কিংবা নজরুলগীতিও খুব ভালো লাগে। তবে প্রিয় শিল্পীদের তালিকায় প্রথমেই আছেন শচীন দেব বর্মন।

হাসির সিনেমা মাহফুজ আনাম, ঢাকা বিশ্ববিদ্যালয় থেকে অর্থনীতিতে স্নাতক এবং স্নাতকোত্তর। ছাত্রাবস্থায় রাজনীতির সঙ্গে যুক্ত ছিলেন। কাজ করেছেন জাতিসংঘের ইউনেসকোতে। বর্তমানে শীর্ষস্থানীয় ইংরেজি দৈনিক দ্য ডেইলি স্টার-এর সম্পাদক ও প্রকাশক।

স্রষ্টার প্রতি বিশ্বাস
বই নিয়মিতই পড়ি। ইতিহাসের বই আমাকে প্রবলভাবে টানে। বর্তমানে পড়ছি চার্চিল আর রুজভেল্টকে নিয়ে একটি বই। দ্বিতীয় বিশ্বযুদ্ধের সময় চার্চিল ও রুজভেল্টের মধ্যে যুদ্ধ নিয়ে টানাপোড়েন আর তাঁদের সম্পর্ক এই বইয়ের মূল বিষয়।
পড়ছি ক্যারেন আর্মস্ট্রংয়ের হিস্টরি অব গড। স্রষ্টা সম্পর্কে নানা ভাবনার উৎস, বিভিন্ন ধর্মে স্রষ্টার প্রতি যে বিশ্বাস এবং সময়ের ব্যবধানে স্রষ্টার বিশ্বাসে যে পরিবর্তন, তারই বিশদ আলোচনা এই বই। এ ছাড়া তাহমিমা আনামের লেখা দ্য গুড মুসলিম পড়েছি।

পূজার গান
সকালে ঘুম থেকে উঠে যেকোনো কাজের সঙ্গেই গান চলে। মোটকথা, কাজের মধ্যে গান আমাকে আরও সতেজ করে। রবীন্দ্রনাথের পূজার গান খুব ভালো লাগে। পূজার গানের মধ্যে স্রষ্টার আরাধনা আছে, আছে আধ্যাত্মিকতা, প্রেমের প্রকাশ ও আকাঙ্ক্ষা। ভালো লাগে উচ্চাঙ্গসংগীত। দেশের গান কিংবা নজরুলগীতিও খুব ভালো লাগে। তবে প্রিয় শিল্পীদের তালিকায় প্রথমেই আছেন শচীন দেব বর্মন।

হাসির সিনেমা দেখা
র্দীঘসময় নিয়ে হলে বসে সিনেমা দেখা হয় না। তবে শত ব্যস্ততার মধ্যেই দেখেছি গেরিলা। ১৯৭১-এর যুদ্ধের সময়টা মেলাতে কষ্ট হয়নি। ওই সময়ের ভয়াবহতায় এখনো শঙ্কিত হই। খুব অল্প সময়ের জন্য হলেও এই সিনেমা থেকে বর্তমান প্রজন্ম জানবে স্বাধীনতাযুদ্ধের ইতিহাস। দেখেছি লালনকে নিয়ে সিনেমা মনের মানুষ। হাসির সিনেমা খুব প্রিয় আমার। অনেকবার দেখেছি শিশুতোষ সিনেমা হোম অ্যালোন। একটা ছোট শিশুর বাড়িতে একা থাকা, সঙ্গে নানা ঘটনা এই সিনেমার মূল গল্প।

খাওয়া আর আড্ডা
তারুণ্যের আড্ডা একেবারেই আলাদা। অনেক বেশি আশাব্যঞ্জক ছিল সেই আড্ডা। তখন ভাবতাম, বদলে দেব এই দেশকে। তবে এখনকার আড্ডায় অপ্রাপ্তি আর হতাশার কথাই আসে বারবার।
খুব কাছের গুটিকয় বন্ধু মিলে আড্ডা দিই।

পিরামিড দেখে বিস্ময়
ঘুরতে খুব পছন্দ করি। ইতিহাসের প্রতি যেমন দুর্নিবার আকর্ষণ অনুভব করি, তেমনি ঐতিহাসিক দর্শনীয় স্থানগুলো দেখার তীব্র আকাঙ্ক্ষা জাগে। দেখেছি পৃথিবীর বহু দেশ। সবচেয়ে বিস্মিত হয়েছি মিসরের পিরামিড দেখে। তবে প্যারিস শহর দেখেও অভিভূত হয়েছি। একটা শহর নাগরিকদের কতটা সাংস্কৃতিক সুবিধা দেয়, তা প্যারিস না দেখলে বোঝার উপায় নেই।
 সাক্ষাৎকার গ্রহণ: শারমিন নাহার
ছবি তোলার শুরুটা অনেকটা ঘটনাচক্রে। এক বন্ধুর জন্য ক্যামেরা কিনেছিলেন, কিন্তু পাঠাতে পারছিলেন না। ‘যখন আমি আমার ফ্রেমে জাদুকরী কিছু দেখতে পেলাম, তখন যে কী খুশি হয়েছিলাম তা এখনো ব্যাখ্যা করে বোঝানো কঠিন।’ এটাই শুরুর কাহিনি। ছবি তুলতে তুলতে শিখেছেন কীভাবে ‘দেখতে’ হয়। ‘ফটোসাংবাদিক’ থেকে হয়েছেন ‘ফ্রিল্যান্স’ ছবিয়াল। দেখার চোখ নিয়ে ঘুরে বেড়িয়েছেন দেশ-দুনিয়া। এসব নিয়েই আলোকচিত্রগ্রাহক শহীদুল আলমের ছবি আর ছবি তোলার বা ঘুরে বেড়ানোর কাহিনির বই মাই জার্নি অ্যাজ অ্যা উইটনেস। বইটির ছবি ও লেখা—দুটোর প্রায় সবই রাজনৈতিক। এটা শুধু তাই উল্টেপাল্টে ছবি দেখার একটি আলোকচিত্রের বই নয়, এর বাইরেও অনেক কিছু। একই সঙ্গে মনোযোগ দিয়ে দেখার ও পড়ার এক বই।
নিজের আর ছবি তোলার যে গল্প তিনি বলে গেছেন পুরো বইয়ে, তা চারপাশের জগৎ সম্পর্কে তাঁর বোধ ও ধারণাই তুলে ধরেছে। এর মধ্য দিয়েই প্রকাশ পেয়েছে তাঁর ব্যক্তিত্ব। আলোকচিত্রগ্রাহক—এই পরিচিতির বাইরেও সমাজের চিন্তাশীল একজন; আর সে কারণে রাজনৈতিকভাবেও সচেতন এক শহীদুল আলমকে এ বইয়ে আবিষ্কার করবেন অনেক পাঠক। ‘ভারতে আমাদের অনেক আলোকচিত্রগ্রাহক রয়েছে, এদের মধ্যে অনেকে খুবই ভালো। অনেক আর্ট গ্যালারি রয়েছে, বিশেষ করে আলোকচিত্রের জন্য। এ ছাড়া রয়েছে অনেক নামীদামি পত্রিকা ও ম্যাগাজিন; বিভিন্ন পর্যায়ে নানা কিছুই হচ্ছে। কিন্তু আমাদের একজন শহীদুল আলম নেই, যিনি এই সবগুলোকে একটি সামাজিক ও সৃজনশীল শক্তি দিয়ে বাঁধতে পারেন।’ ভারতের বিখ্যাত ফটোগ্রাফার রঘু রায় এই মন্তব্য করেছেন বইটির শুরুতে একটি লেখায়। শহীদুল আলমের এই বইয়ের পাণ্ডুলিপি তিনি পড়েছেন, জানেন তাঁকে, জানেন তাঁর দৃক, পাঠশালা আর ছবিমেলার কাহিনি। বইটি এসব প্রতিষ্ঠান গড়ে ওঠার ইতিহাস-কাহিনির গল্পেও সমৃদ্ধ।
লন্ডনে ১৯৮৩ সালে তোলা সেই শুরুর দিকের ছবি থেকে শুরু করে ২০১০ সালে তোলা ছবিও স্থান পেয়েছে এই বইয়ে। মোট ১০০টি ছবি। বেশির ভাগই সাদা-কালো, বর্তমান ডিজিটাল যুগের আগের ছবি। রসায়নে পড়াশোনা করা শহীদুল আলম নিশ্চয়ই তাঁর রসায়নবিদ্যা কাজে লাগিয়েছেন, ডার্করুমে। ছবিগুলোর কারিগরি মান তারই ইঙ্গিত দেয়। আর ফ্রেমে সত্যিই ‘জাদুকরী’ কিছু করার ক্ষমতা যে তাঁর রয়েছে, ছবিগুলো দেখলে তা নিয়ে কারোরই সন্দেহ থাকবে না। লেখার ক্ষমতা যাঁর রয়েছে, তিনি যদি আলোকচিত্রগ্রাহক হয়ে ওঠেন, আর সেই সঙ্গে যদি থাকে নিজের জোরালো রাজনৈতিক দৃষ্টিভঙ্গি—এই তিনের মিলনে যে ফুলটি ফুটতে পারে, সেটাই মাই জার্নি অ্যাজ অ্যা উইটনেস।
তাঁর এই যে দীর্ঘ ‘জার্নি’, আর এসব নিয়ে যেসব লেখা, তার কয়েকটি শিরোনাম বইটি সম্পর্কে কিছুটা ধারণা দেবে। শুরুটা হয়েছে ‘লার্নিং টু সি’—কীভাবে দেখতে শিখলেন তিনি। নব্বইয়ের গণ-অভ্যুত্থানের সেই সময় নিয়ে ‘স্ট্রাগল ফর ডেমোক্রেসি’। এর পরে দেশের রাজনৈতিক পরিস্থিতি, সরকারি গণমাধ্যমের অগণতান্ত্রিক আচরণ—এসব নানা কিছু নিয়ে ‘ট্রুথ ইজ দ্য ফার্স্ট ক্যাজুয়ালিটি’, আলোকচিত্র নিয়ে ‘হোয়েন অ্যা পিক্সেল পেইন্টস অ্যা থাউজ্যান্ড ওয়ার্ডস’ বা ‘ডিভিশন অব ক্লাস’—এমন অনেক কৌতূহলোদ্দীপক শিরোনাম। ‘ক্রসফায়ার’ নিয়ে একটি প্রদর্শনী করেছিলেন ২০১০ সালে। এই শিরোনামেও লেখা রয়েছে একটি। লিখেছেন, ‘ক্রসফায়ার নিয়ে কোন প্রামাণ্য দলিল উপস্থাপনের জন্য এই প্রদর্শনীটি করা হয়নি...প্রদর্শনীতে চেষ্টা করা হয়েছে এর আবেগ-অনুভূতির দিকটি ধরতে...সেই ঠান্ডা পথগুলো দিয়ে হাঁটা, ঘটনার শিকারদের চোখের আতঙ্ক ও তাদের কান্না শোনার চেষ্টা...শান্তভাবে তাদের পরিবারের সদস্যদের সঙ্গে বসা...।’
আলোকচিত্রগ্রাহক মানেই পরিব্রাজক। শহীদুল আলমের মনে হয়, এই কাজে বাড়তি নেশা রয়েছে। আক্ষরিক অর্থেই তিনি হেঁটে বেড়িয়েছেন ‘পৃথিবীর পথে’। বাংলাদেশের প্রকৃতি থেকে শুরু করে বন্যা, ঘূর্ণিঝড়, রাজনৈতিক দলের অনুষ্ঠান, আন্দোলন-সংগ্রাম, নারী, শিশু, জাহাজভাঙা শিল্পের শ্রমিক (এমনকি এই শিল্পের এক মালিকের বাড়ির ছবিও), ঢাকার গুলশানে অভিজাত এলাকার ‘আপার ক্লাস পার্টি’ থেকে শুরু করে নিঝুম দ্বীপ, অভিবাসী শ্রমিক, পাবনার মানসিক হাসপাতালের রোগী—এককথায় এ দেশের সমাজের প্রায় কোনো কিছুই বাদ নেই তাঁর ছবির বিষয়বস্তু থেকে। এশিয়ার দীর্ঘ নদী ব্রহ্মপুত্রের পথ ধরে এগিয়েছেন পূর্ব থেকে পশ্চিম পর্যন্ত। তিব্বত থেকে শুরু করে ভারত হয়ে বাংলাদেশের বঙ্গোপসাগরে ব্রহ্মপুত্রের জলরাশির মিশে যাওয়াকে অনুসরণ করেছেন দীর্ঘসময় নিয়ে। আছে সেই ছবিগুলোর কয়েকটি। পাকিস্তানের করাচি, আফগানিস্তানের কাবুল, ভূমিকম্পবিধ্বস্ত পাকিস্তান নিয়ন্ত্রিত কাশ্মীর, ভারতের শ্রীনগর, মহারাষ্ট্র বা দিল্লি, মালদ্বীপ, মালয়েশিয়া, শ্রীলঙ্কা, চীনের বেইজিং বা গুয়াংজু বা দক্ষিণ আফ্রিকায় গিয়ে তোলা নেলসন ম্যান্ডেলার ছবি—এই ছবিগুলোর ফ্রেমে যেমন ‘জাদুকরী’ কিছু রয়েছে, তেমনি তাঁর ক্যামেরা তাঁর সচেতন সামাজিক ও রাজনৈতিক বোধেরও প্রকাশ ঘটায়।
লন্ডন ইউনিভার্সিটিতে শিক্ষকতা ও গবেষণার কাজে জড়িয়ে থাকা শহীদুল আলম ভাগ্যিস ‘ঘটনাচক্রে’ আলোকচিত্রের দিকে ঝুঁকেছিলেন! তা না হলে এমন একটি বই আমাদের কে উপহার দিত!
রঙপেন্সিল
লেখক: হুমায়ূন আহমেদ
প্রকাশনা: অন্যপ্রকাশ
দাম: ২০০ টাকা
নুহাশ পল্লীতে জিনবিষয়ক বিশৃঙ্খলা চরমে উঠল। মেকআপম্যান তার অ্যাসিস্ট্যান্টকে নিয়ে পালিয়ে গেল। বন্ধ হয়ে গেল শ্রাবণ মেঘের দিন ছবির শুটিং। লেখক হুমায়ূন আহমেদ আর দুই কর্মচারী—নুরুল হক আর রফিক ছাড়া সবাই চলে গেছে।
রাত নটার পর রফিক রান্না চড়িয়েছে, হুমায়ূন আহমেদ লিচুবাগানের বেদিতে বসে আছেন। হঠাৎ ঝড়ের মতো উঠল লিচুগাছে। শুধু হুমায়ূন আহমেদ বসে আছেন যে গাছের নিচে। অন্য গাছের পাতায় কোনো কাঁপন নেই...

নানা রবীন্দ্রনাথের মালা
লেখক: সুধীর চক্রবর্তী
প্রকাশনা: পত্রলেখা
দাম: ৫৭০ টাকা
রবীন্দ্রনাথ ঠাকুরের জীবনযাপন ও সারস্বত সাধনা এত অভূতপূর্ব ও বহুমুখী যে, কোনো দেশের মানস মানচিত্রে তার কোনো তুলনা নেই। প্রকৃতপক্ষেই তাঁর শতকান্তি বিচ্ছুরণ ও নানা দিকদর্শী বিস্তার নানাভাবে নবচেতনার জাগৃতি এনেছে। এই গ্রন্থে বহুভাবে দেখানো হয়েছে রবীন্দ্রনাথকে। রবীন্দ্রচেতনা ও অভিব্যক্তির এক একটি দিক বেছে নিয়ে মৌলিক দৃষ্টিকোণ থেকে বা তথ্য সাজিয়ে ব্যক্ত করার প্রয়াস এই গ্রন্থ। পাশাপাশি রবীন্দ্রনাথের ওপর দুর্লভ চিত্রকর্মের ছবিও এই বইয়ে আছে।

রিভার অব স্মোক
লেখক: অমিতাভ ঘোষ
প্রকাশনা: ফারার
দাম: ১২৭০ টাকা
১৮৩৮ সাল কলকাতা থেকে ইবিস নামের এক জাহাজ মরিশাসে রওনা হয়েছে একদল কয়েদি নিয়ে। পথিমধ্যে ভারত মহাসাগরে প্রচণ্ড এক ঝড়ের মুখে পড়ল ওই জাহাজ। ঝড় থামার পর দেখা গেল, জাহাজের পাঁচজন নিখোঁজ। এদের দুজন লশকর, দুজন কয়েদি আর একজন যাত্রী। অন্যদিকে ইস্ট ইন্ডিয়া কোম্পানির ওপিয়াম নিয়ে চীনা বন্দর ক্যানটনের উদ্দেশে যাত্রা করেছে আরও দুই জাহাজ। ভারত মহাসাগরে ইবিসের সঙ্গে এই দুই জাহাজও ঝড়ের মুখে পড়ে। রিভার অব স্মোক দ্বিতীয় বই এই সিরিজের; প্রথম বই সি অব পপিস।
সূত্র: প্রথমা প্রকাশন, আজিজ সুপার মার্কেট, শাহবাগ, ঢাকা।

সংগীত
নব আনন্দে জাগো
তরুণ শিল্পী আবিদ তাঁর সংগীত-প্রতিভায় অল্প সময়েই পরিচিতি পেয়েছিলেন। তাঁর সংগীতের প্রতি ভালোবাসায় নতুন সম্ভাবনার আভাস ছিল, কিন্তু গত জুলাই মাসে কক্সবাজার সমুদ্রসৈকতে প্রাণ হারান আবিদ। অকালপ্রয়াত এই শিল্পীর বিভিন্ন গানের সঙ্গে রবীন্দ্রসংগীতেও সুনাম ছিল। তাঁর গাওয়া এমন ১০টি রবীন্দ্রসংগীত নিয়ে নব আনন্দে জাগো অ্যালবাম। বের করেছে জি-সিরিজ। তরুণ প্রজন্মকে রবীন্দ্রসংগীতে আগ্রহী করে তুলবে এই অ্যালবাম।
সূত্র: সুরের মেলা, আজিজ সুপার মার্কেট, শাহবাগ, ঢাকা।

চলচ্চিত্র
হাজার বছর ধরে
পরিচালক: সুচন্দা
জহির রায়হানের বিখ্যাত উপন্যাস হাজার বছর ধরে উপন্যাস অবলম্বনে নির্মিত হয়েছে চলচ্চিত্রটি। গ্রামবাংলার নানা ধরনের ঘটনা চলচ্চিত্রের মূল বিষয়। মকবুল বুড়োর অনেক স্ত্রীর মধ্যে সবচেয়ে ছোট হচ্ছে টুনি। মকবুল বুড়োকে তার সহ্য হয় না। বউপেটানো বুড়োর সংসারে নানাভাবে সে প্রতিবাদী হয়ে ওঠে। যুবক মন্তুর সঙ্গে টুনির সখ্য। এদিকে আম্বিয়া মন্তুকে ভালোবাসে। মকবুল বুড়োর মৃত্যুর পর মন্তু টুনিকে বিয়ে করতে চায়।

ফিনিসতেরে, দুন্দে তারমিনা এল মুন্দো
পরিচালক: জেভিয়ার ভিয়াভারদে
দুই ভাই বেরতো আর মারিয়ো। মায়ের কাছে ছোট ভাইকে রেখে শৈশবে তাদের ছেড়ে যাওয়া ভবঘুরে বাবাকে খুঁজতে বেরিয়েছে বেরতো। ছয় বছর পর বেরতো বাড়ি ফিরে আসে। ছোট ভাই মারিয়োকে জানায় বাবার সঙ্গে দেখা হয়েছে তার। ছোট ভাইকে নিয়ে আবার বেরিয়ে পড়ে বেরতো। অনেক ঘোরাঘুরি শেষে পুর্তগালের লিসবনে বাবার দেখা পায় দুই ভাই। শৈশবে দুই পুত্রকে ছেড়ে যাওয়ার জন্য মোটেও অনুতপ্ত নয় বাবা।
সূত্র: মুভি প্লাস, রাইফেল স্কয়ার মার্কেট, ঢাকা।
আপনি কি জানেন
ডুবে যাচ্ছে ভেনিস নগর

| তারিখ: ১১-১১-২০১১

    ০ মন্তব্য
    প্রিন্ট
    ShareThis
    Share on Facebook

prothom-alojobs news details small ad
« আগের সংবাদ

আপনি কি জানেন, ভেনিস ধীরে ধীরে ডুবে যাচ্ছে? প্রায় হাজার বছর আগে যে জলাভূমির তীর ঘেঁষে এই শহর গড়ে উঠেছিল, তা আস্তে আস্তে বিলীন হয়ে যাচ্ছে সেই জলাভূমিতেই! যুক্তরাষ্ট্রের কয়েকজন পরিবেশবিদ মনে করেন, শহরটি এরই মধ্যে প্রায় ২৪ সেন্টিমিটারের বেশি ডুবে গেছে। নানা কারণে জলাভূমির ভূমিক্ষয়ই এই অবস্থার জন্য দায়ী। ভূমিক্ষয়ের কারণে ভেনিস শহরের সুন্দর ঘরবাড়ির ভিতও অনেকটাই দুর্বল হয়ে গেছে।
ভেনিস শহরের সবচেয়ে নিচু জায়গাটির নাম পিয়াজ্জা সান মারকো। জায়গাটি বন্যার পানিতে ডুবে যায় বছরে কমপক্ষে ১০০ বার। আগে এই হার কম থাকলেও যত দিন যাচ্ছে, পিয়াজ্জা সান মারকোর বন্যার পানিতে ডোবার হার বাড়ছে। জলবায়ু পরিবর্তনের থাবা ভেনিস শহরের ওপর বেশ নির্মমভাবেই পড়েছে।
ভেনিস শহর আড্রিয়াটিক সাগরের প্রায় ১২০টি ছোট দ্বীপ নিয়ে গড়ে উঠেছে। কাঠের গাঁথুনির ওপর এই শহরের চমৎকার সব বাড়ি দাঁড়িয়ে আছে। মজার ব্যাপার হলো, এই শহরে কোনো যান্ত্রিক বাহন চলাচলের অনুমতি নেই। এখাকার বাসিন্দাদের যাতায়াতের প্রধান বাহন নৌকা।
 ‘বুক অব ফ্যাক্টস’ অবলম্বনে তানজিলা ইউছুফজাই

র্দীঘসময় নিয়ে হলে বসে সিনেমা দেখা হয় না। তবে শত ব্যস্ততার মধ্যেই দেখেছি গেরিলা। ১৯৭১-এর যুদ্ধের সময়টা মেলাতে কষ্ট হয়নি। ওই সময়ের ভয়াবহতায় এখনো শঙ্কিত হই। খুব অল্প সময়ের জন্য হলেও এই সিনেমা থেকে বর্তমান প্রজন্ম জানবে স্বাধীনতাযুদ্ধের ইতিহাস। দেখেছি লালনকে নিয়ে সিনেমা মনের মানুষ। হাসির সিনেমা খুব প্রিয় আমার। অনেকবার দেখেছি শিশুতোষ সিনেমা হোম অ্যালোন। একটা ছোট শিশুর বাড়িতে একা থাকা, সঙ্গে নানা ঘটনা এই সিনেমার মূল গল্প।

খাওয়া আর আড্ডা
তারুণ্যের আড্ডা একেবারেই আলাদা। অনেক বেশি আশাব্যঞ্জক ছিল সেই আড্ডা। তখন ভাবতাম, বদলে দেব এই দেশকে। তবে এখনকার আড্ডায় অপ্রাপ্তি আর হতাশার কথাই আসে বারবার।
খুব কাছের গুটিকয় বন্ধু মিলে আড্ডা দিই।

পিরামিড দেখে বিস্ময়
ঘুরতে খুব পছন্দ করি। ইতিহাসের প্রতি যেমন দুর্নিবার আকর্ষণ অনুভব করি, তেমনি ঐতিহাসিক দর্শনীয় স্থানগুলো দেখার তীব্র আকাঙ্ক্ষা জাগে। দেখেছি পৃথিবীর বহু দেশ। সবচেয়ে বিস্মিত হয়েছি মিসরের পিরামিড দেখে। তবে প্যারিস শহর দেখেও অভিভূত হয়েছি। একটা শহর নাগরিকদের কতটা সাংস্কৃতিক সুবিধা দেয়, তা প্যারিস না দেখলে বোঝার উপায় নেই।
 সাক্ষাৎকার গ্রহণ: শারমিন নাহার
