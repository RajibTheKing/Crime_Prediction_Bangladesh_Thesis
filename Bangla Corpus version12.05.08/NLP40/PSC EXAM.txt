
২০১১ সালের প্রিয় প্রাথমিক শিক্ষা সমাপনী পরীক্ষার্থী, শুভেচ্ছা রইল। তোমাদের পরীক্ষা শুরু হবে আগামী ২৩ নভেম্বর। আশা করি, খুব ভালো করে প্রস্তুতি নিয়েছ। পরীক্ষার প্রস্তুতিতে সহায়তার জন্যদেশের সেরা স্কুলের শিক্ষকদের বিষয়ভিত্তিক লেখা ও দরকারি পরামর্শনিয়ে ছাপা হলো এই বিশেষসংখ্যা। বিষয়ভিত্তিক লেখা ও পরামর্শগুলো তোমাদের চূড়ান্ত প্রস্তুতি গ্রহণে সহায়ক হবে। আসন্ন সমাপনী পরীক্ষায় তোমাদের সর্বাঙ্গীণ সাফল্য কামনা করি।
তোমরা খুব ভাগ্যবান যে এখনই, এই পঞ্চম শ্রেণীতেই তোমরা সম্মিলিত একটি বোর্ড পরীক্ষায় অংশ নিতে পারছ। তোমাদের জীবনের প্রথম পাবলিক পরীক্ষা। এ রকম বয়সে বড় পরীক্ষায় অংশ নেওয়ার কথা চিন্তাও করতে পারিনি। এ ধরনের পরীক্ষায় আমরা প্রথম অংশ নিয়েছি এসএসসি পরীক্ষার সময়। তবে ক্লাস ফাইভে বৃত্তি পরীক্ষা দিতে যাওয়ার দিনটার কথা খুব মনে পড়ে। শীতকাল। নারকেল তেল জমে আছে। নারকেল তেলের শিশিতে পাটখড়ি ঢুকিয়ে তেল বের করে আম্মা আমার মাথায় দিয়ে দিলেন। নিজ হাতে আমার চুল আঁচড়ে দিলেন। সেই কথা খুব মনে পড়ে। মানে পরীক্ষার দিনে পরীক্ষার্থী মাত্রই রাজপুত্র বা রাজকন্যা।
এ পরীক্ষায় ভালো করতে হলে পাঠ্যবই খুব গুরুত্বপূর্ণ। ভালো করে পাঠ্যবই পড়ো। সারা বছর যা পড়েছ, তা-ই এখন রিভিশন দাও, তবেই সাফল্য পাবে। মনে আত্মবিশ্বাস রেখো, দেখবে পরীক্ষাটা আপনা-আপনিই ভালো হয়েছে। তোমরা স্কুলে যেভাবে বার্ষিক পরীক্ষা দাও, এটাও কিন্তু সে রকমই পরীক্ষা হবে। তোমরা অযথা কোনো দুশ্চিন্তা করবে না।
এই প্রাথমিক সমাপনী পরীক্ষায় তোমাদের কেউ খুব ভালো ফলাফল করবে, কেউ হয়তো মাঝারি ধরনের, কেউ কেউ হয়তো ততটা ভালো করতে পারবে না। তাই না? আবারও বলছি, মনের মতো পরীক্ষা দিতে না পারলেও তোমরা মন খারাপ করবে না। কারণ, ভবিষ্যতে আরও পরীক্ষা আছে, সেখানে খুব ভালো করার সুযোগ থাকবে। মনে রেখো, এটা তোমাদের জীবনে প্রথম পাবলিক পরীক্ষা। এখান থেকেই তোমাদের স্বপ্নের শুরু, সুন্দর অর্থবহ আগামী দিনের শুরু।
তোমাদের বলব, পরীক্ষার হলে প্রশ্নপত্র হাতে পেয়ে প্রথমে খুব ভালো করে পড়ে নিয়ো। তারপর যে প্রশ্নের উত্তর বেশি ভালো পারবে, তার উত্তর লেখা শুরু করবে। লেখা শেষ হলে অবশ্যই রিভিশন করতে ভুলবে না।
অবশ্যই নিজের স্বাস্থ্যের দিকে নজর রেখো।
সবার জন্য আমার শুভেচ্ছা থাকল। নিশ্চয়ই পরীক্ষা ভালো হবে।
ভালো হবে ফলও। তোমরা কেবল তোমাদের মা-বাবা আর শিক্ষক-শিক্ষিকার গর্ব নও, তোমরা সারা বাংলাদেশের গর্ব।
 লেখক: কবি ও সাংবাদিক
ব্রাদার হ্যারোল্ড বিজয় রড্রিকস.


প্রাথমিক স্কুল সমাপনী পরীক্ষার মাধ্যমে একজন শিক্ষার্থী প্রথম কোনো বোর্ড পরীক্ষায় অংশগ্রহণ করে থাকে। এটা একজন শিক্ষার্থীর জন্য অনেক বড় অর্জন। এখনো প্রতিটি জায়গাতেই উৎসবমুখর পরিবেশের মধ্য দিয়ে শিক্ষার্থীরা বোর্ড পরীক্ষায় অংশ নেয়। শিক্ষার্থীদের এই পরীক্ষায় ভয় না পেয়ে বরং নিজেকে উপযোগী করে তুলতে হবে। পরীক্ষার খুব বেশি দেরি নেই, তাই প্রতিটি বিষয় ভালো করে রিভিশন দিয়ে নিজেদের তৈরি করতে হবে।
মা-বাবাকে এ সময় সন্তানদের দিকে অধিক মনোযোগী হওয়া দরকার। তবে খুব বেশি মনোযোগী হতে গিয়ে যেন সন্তানের ওপর অতিরিক্ত চাপ সৃষ্টি না হয়, সেদিকেও খেয়াল রাখতে হবে। পরীক্ষার রুটিন মাথায় রেখে প্রতিটা বিষয় বারবার পড়তে হবে। পড়ার কোনো বিকল্প নেই। পড়াশোনার মতো শিক্ষার্থীদের স্বাস্থ্যের দিকেও খেয়াল রাখতে হবে।
প্রিয় প্রাথমিক শিক্ষা সমাপনী পরীক্ষার্থীরা, নির্ধারিত পাঠ্যসূচি ইতিমধ্যে তোমাদের কয়েকবার ‘রিভিশন’ হয়ে গেছে। এবার এসো, বাংলা বিষয়ের অনুশীলন-প্রক্রিয়া কেমন হতে পারে, তা জেনে নিই।
 বাংলা বিষয় অনুশীলনের জন্য আমরা কয়েকটি ধাপ চিহ্নিত করতে পারি। পাঠ্যসূচির প্রতিটি কবিতা নিশ্চয় সবার মুখস্থ আছে? কবিতাগুলোর কবির নামও মনে আছে। সাধারণভাবে কবিতা মুখস্থ লেখার জন্য প্রশ্ন থাকে, তাই প্রথমে প্রতিটি কবিতা কবির নামসহ মুখস্থ লেখা অনুশীলন করবে। অনুশীলন শেষে বইয়ের সঙ্গে মিলিয়ে দেখবে, সব ঠিক আছে কি না। কারণ, কবিতার নাম ও কবির নামের বানান সঠিক না হলে ২ নম্বর কমে যাবে। শুধু তা-ই নয়, কবিতার লাইন এবং কবিতায় ব্যবহূত বিরাম চিহ্নের যথার্থ প্রয়োগ সবই দেখতে হবে। যদি কোথাও কোনো ভুল হয় আবার লিখবে। মনে রাখবে, কবিতা নির্ভুলভাবে হুবহু মুখস্থ লিখতে হয়।
 কবিতাংশ যাচাইয়ের পর ব্যাখ্যা ও বুঝিয়ে লেখো অনুশীলন-প্রক্রিয়া শুরু করা যেতে পারে। ব্যাখ্যা লেখার সময় অবশ্যই যে গল্প, প্রবন্ধ বা কবিতা থেকে ব্যাখ্যাংশ দেওয়া হবে, ওই গল্প, প্রবন্ধ বা কবিতার নাম, লেখক বা কবির নাম উল্লেখ করতে হবে। তারপর প্রসঙ্গ কথা এবং শেষ ধাপে বিশ্লেষণ বর্ণনা করতে হয়।
 নিজের ভাষায় বুঝিয়ে লেখো একটি রচনামূলক প্রশ্ন। এটির উত্তর পাঠ্যবই অনুসরণে লিখতে হয়। এভাবে পরপর পাঠ্যবইয়ের সব গল্প, প্রবন্ধ ও কবিতার শব্দার্থ, বাক্য রচনা, রচনামূলক ও বর্ণনামূলক প্রশ্নের উত্তর লেখা, সঠিক অংশ বাছাই করে লেখা ইত্যাদিসহ ‘পাঠ শিখি’ অংশের প্রতিটি প্রশ্নের উত্তর লেখা অনুশীলন করবে। পাশাপাশি প্রতিটি গল্প, কবিতা, প্রবন্ধ ভালো করে পড়ে নিয়ে বিভিন্ন ধরনের প্রশ্ন, ইত্যাদি সম্পর্কে ধারণা নিতে হবে। কারণ, ‘পাঠ শিখি’র অংশ ছাড়াও গল্প, কবিতা, প্রবন্ধ ইত্যাদির ভেতরের অংশ থেকেও প্রশ্ন আসতে পারে।
 অনুশীলনের জন্য সবচেয়ে ভালো উপায় হলো লেখা। প্রতিটি প্রশ্ন অবশ্যই লিখে অনুশীলন করবে। কারণ, তুমি যতই মুখস্থ করো না কেন, যদি বানান সঠিক না হয়, লেখা স্পষ্ট না হয়, প্রশ্নের উত্তর যথাযথ লেখা না হয়, তাহলে নম্বর পাওয়ার ক্ষেত্রে পিছিয়ে পড়বে। তাই যত পারো পড়ার পাশাপাশি লিখবে এবং যেটুকু ভুল ধরা পড়বে, তা পুনরায় লিখে নির্ভুল লেখার অভ্যাসটুকু আয়ত্ত করবে।
 ব্যাকরণ অংশ সম্পর্কে আলোচনা করব। এই অংশের জন্য সবচেয়ে বেশি অনুশীলন প্রয়োজন পাঠ্যবইয়ের প্রতিটি গল্প, কবিতা ও প্রবন্ধের ‘পাঠ শিখি’ অংশের সঙ্গে সম্পৃক্ত ব্যাকরণবিষয়ক বিভিন্ন প্রশ্ন এবং সেই আলোকে নিজস্ব চিন্তাধারায় ব্যাকরণের অন্যান্য প্রশ্ন। এ ক্ষেত্রে সবচেয়ে ভালো হয় একটু সময় নিয়ে প্রতিটি ‘পাঠ শিখি’র থেকে ব্যাকরণ অংশটুকু আলাদা করে অনুশীলন করা। অনুচ্ছেদ পড়ে প্রশ্ন তৈরি এবং বিরাম চিহ্নের জন্য গদ্য এবং কবিতাগুলোর মূলভাবসহ অনুচ্ছেদ ভালোভাবে আয়ত্তে রাখতে হবে।
 ‘রচনা লিখন’ বাংলা বিষয়ের অপর একটি বিশেষ গুরুত্বপূর্ণ প্রশ্ন। রচনা লেখার ক্ষেত্রে বানান এবং ভাষার ব্যবহার সম্পর্কে সচেতন হতে হবে। প্রতিটি রচনায় কমপক্ষে তিনটি অংশ থাকতে হবে। যেমন—(ক) ভূমিকা: বিষয়বস্তুর পরিচয় (খ) মূল বক্তব্য: বিষয়বস্তু সম্পর্কে বিস্তারিত আলোচনা। এই অংশে যুক্তিসংগত প্রাসঙ্গিক পয়েন্ট যত দেওয়া যায়, তত ভালো নম্বর প্রত্যাশা করা যায়। (গ) উপসংহার: বিষয়বস্তু সম্পর্কে সুবিস্তৃত মতামত এই অংশে লেখা হয়।
মনে রাখবে, রচনা দীর্ঘ করা ঠিক নয়। প্রশ্নের ধরন অনুসারে রচনা ১৫০ শব্দের মধ্যে হতে হবে। বিগত কয়েক বছরের বাংলা প্রশ্নপত্রের ধারা অনুসারে দেখা গেছে, রচনার বিষয়ে সাধারণত বোর্ড পাঠ্যবইয়ের গল্প, কবিতা, নাটিকা, প্রবন্ধের আলোকেই প্রশ্ন হয়ে থাকে।
ইকবাল খান, শিক্ষক, বীরশ্রেষ্ঠ মুন্সী আব্দুর রউফ পাবলিক কলেজ, ঢাকা | তারিখ: ১৭-১১-২০১১০ মন্তব্প্রিন্


প্রাথমিক শিক্ষা সমাপনী পরীক্ষার্থীরা, শুভেচ্ছা রইল। ইংরেজি বিষয়ে কীভাবে উত্তর লিখবে, তা জেনে নাও।
প্যাসেজ পড়ো: প্রশ্নের শুরুতে একটি প্যাসেজ দেওয়া থাকবে। প্যাসেজটি পড়েই প্রথম ১, ২, ৩ নম্বর প্রশ্নের উত্তর লিখতে হবে। তাই ১ থেকে ৩ নম্বর প্রশ্নের উত্তর লেখার জন্য প্যাসেজটি ভালো করে বুঝতে হবে। ১ নম্বর প্রশ্নে মাল্টিপল চয়েস কোয়েশ্চেন (MCQ) থাকে। এ ক্ষেত্রে প্রতিটি প্রশ্নে তিনটি করে উত্তর থাকবে। এগুলো থেকে সঠিক উত্তরটি বেছে নিয়ে লিখতে হবে। যেমন—Question : Hasina Begum is Sabera’s — (teacher/ mother/ aunt).
Ans : Hasina Begum is Sabera’s mother.
১ নম্বর প্রশ্ন: ১ নম্বর প্রশ্নে MCQ না বদলে fill in the gaps থাকলে প্রথমে প্যাসেজটি থেকে ধারণা দিয়ে উত্তরগুলো লিখতে হবে।
২ নম্বর প্রশ্ন: ২ নম্বর প্রশ্নে থাকে true or false. False হলে সঠিক উত্তর লিখতে বলা হয়। প্রশ্নটিও প্রদত্ত প্যাসেজ থেকে দেওয়া হয়। যেমন—
Question : Shihab went to see the Khilgaon flyover.
Ans : False. Correct answer : Shihab went to see the Mohakhali flyover.
২ নম্বর প্রশ্নে true or false না থেকে যদি টেবিল থেকে ম্যাচিং আসে, তাহলে পাঁচটি সঠিক বাক্য লিখতে হবে। টেবিলটি অবশ্যই প্রদত্ত প্যাসেজ থেকেই তৈরি করা থাকবে এবং এর সঙ্গে সামঞ্জস্যপূর্ণ উত্তর তৈরি করতে হবে।
যেমন—Question : Match the phrases from column ‘A’ with the phrases from column ‘B’ (extra one is given in column ‘B’.)
A
1. Bangladesh is mainly 2. The Cox’s Bazar sea 3. Bangladesh is a 4. We have a lot of 5. The Royal Bengal Tiger
B
a. beach is about 120 km. long. b. an agricultural country. c. fruits and fishes. d. peaceful country. e. very much f. lives in the Sundarbans.
Answer to the question no-2 :
(1 + b) : Bangladesh is mainly an agricultural country.
(2 + a) : The Cox’s Bazar sea beach is about 120 km. long.
(3 + d) : Bangladesh is a peaceful country.
(4 + c) : We have a lot of fruits and fishes.
(5 + f) : The Royal Bengal Tiger lives in the Sundarbans.
৩ নম্বর প্রশ্ন: পাঁচটি প্রশ্ন থাকবে। প্রদত্ত প্যাসেজ থেকে ধারণা নিয়ে এ প্রশ্নগুলোর উত্তর লিখতে হবে। প্রশ্ন যে tense-এ থাকবে, উত্তরও সেই tense-এ লিখবে। যেমন—
Question : What did Jamila do?
Ans : She worked in a departmental store.
৪ নম্বর প্রশ্ন: এই প্রশ্নে পাঠ্যবই থেকে একটি কবিতার প্রথম ৮ লাইন মুখস্থ লিখতে বলা হবে। কবিতাটি হুবহু পাঠ্যবইয়ের মতো করে লিখতে হবে। ধরন (স্টাইল) বদলানো যাবে না। কবিতার নাম, লাইনসংখ্যা ও বিরাম চিহ্ন ঠিকমতো লেখা হয়েছে কি না, তা অবশ্যই খেয়াল রাখবে।
৫ নম্বর প্রশ্ন: এ ক্ষেত্রে টেবিলে প্রদত্ত world/phrase ব্যবহার করে punctuation mark (বিরাম চিহ্ন) ব্যবহার করে অর্থবোধক বাক্য লিখতে হবে। আর যদি শব্দগুলো দিয়ে বাক্য তৈরি (মেকিং সেনটেনস) করতে বলা হয়, তাহলে পাঁচটি অর্থপূর্ণ বাক্য লিখতে হবে। বাক্যগুলো তোমাদের ইংরেজি পাঠ্যবইয়ের বাক্যের মতো হলে ভালো হয়। তা না হলে ছোট ছোট বাক্য লেখার চেষ্টা করবে।
৬ নম্বর প্রশ্ন: Matching words with their similar/opposite words. প্রদত্ত পাঁচটি শব্দ, অতিরিক্ত একটিসহ মোট ছয়টি অর্থের সঙ্গে মিল করে উত্তর করতে হবে। বিগত বছরের শিক্ষা সমাপনীর প্রশ্ন এবং প্রাথমিক বৃত্তি পরীক্ষার প্রশ্নগুলো দেখে এ সম্পর্কে ধারণা নিতে পারবে।
৭ নম্বর প্রশ্ন: এ প্রশ্নে পাঠ্যবই থেকে কয়েক লাইনের একটি প্যাসেজ কিংবা পাঁচটি ভিন্ন ভিন্ন বাক্য দেওয়া থাকবে। প্যাসেজ কিংবা বাক্যগুলোকে capital letter ও punctuation mark ব্যবহার করে পুনরায় লিখলেই উত্তর হয়ে যাবে। এর জন্য পাঠ্যবইয়ের অধ্যায়গুলো ভালো করে দেখবে।
৮ নম্বর প্রশ্ন: এ অংশে সাতটি প্রশ্নের প্রশ্নবোধক বাক্যের world এলোমেলো করে দেওয়া হবে। প্রতিটি শব্দ পরপর বসিয়ে যেকোনো পাঁচটি প্রশ্নবোধক বাক্য তৈরি করতে হবে। তারপর সেগুলোর উত্তর লিখতে হবে।
৯ নম্বর প্রশ্ন: এ প্রশ্নে একটি কল্পিত অবস্থার উল্লেখ থাকবে। সে অবস্থা অনুযায়ী একটি অনুরোধমূলক সংলাপ (ডায়লগ) লিখতে হবে। ডায়লগে ‘would’, ‘could’ ইত্যাদির ব্যবহার করে request ও response বাক্যগুলো লিখতে হবে।
১০ নম্বর প্রশ্ন: এ প্রশ্নে verb-এর উপযুক্ত রূপ (form) দিয়ে শূন্যস্থান পূরণ করতে হবে। শূন্যস্থানে verb-সহ পাঁচটি পৃথক বাক্য বা পাঁচটি শূন্যস্থানসহ একটি প্যাসেজ দেওয়া থাকবে। পাঠ্যবইয়ের প্যাসেজগুলো ভালো করে পড়তে হবে।
১১ নম্বর প্রশ্ন: এ প্রশ্নে paragraph লেখার জন্য paragraph-সম্পর্কিত কয়েকটি শব্দ কিংবা কয়েকটি প্রশ্ন দেওয়া থাকবে। এ রকম একটি নমুনা paragraph-ও দেওয়া থাকতে পারে। প্রদত্ত শব্দ (clue), প্রশ্ন বা মডেল অনুযায়ী paragraph লিখতে হবে।
১২ নম্বর প্রশ্ন: এ ক্ষেত্রে একটি ব্যক্তিগত চিঠি (letter) লিখতে বলা হবে। একটি নমুনাপত্র অবলম্বন করে এটি লিখতে হবে। একটি চিঠির বিভিন্ন অংশ থাকে, সঠিকভাবে সে নিয়ম মেনে নিয়েই লিখতে হবে।


প্রিয় প্রাথমিক শিক্ষা সমাপনী পরীক্ষার্থী, বাকি সময় গণিতের অনুশীলন করে খুব সহজেই ভালো নম্বর পেতে পারো।
প্রশ্নের ধারা সম্পর্কে ধারণা: গণিত প্রশ্নের ধারা অনুসারে প্রশ্নপত্রে ১৪টি প্রশ্ন দেওয়া থাকবে। ১, ২ ও ১৪ নম্বর প্রশ্নের উত্তর অবশ্যই দিতে হবে।
সংক্ষেপে উত্তর:
১ নম্বর প্রশ্নে ১০টি সংক্ষেপে উত্তর প্রশ্ন থাকবে। ১০টি প্রশ্নেরই উত্তর দিতে হবে। উত্তর ঠিক হলে এই প্রশ্নের ১০ নম্বর পাবে। এ জন্য তোমাকে পাঠ্যসূচির প্রতিটি অধ্যায়ের বক্স করা, * (তারকা) চিহ্নিত তথ্যকথা এবং উদাহরণ ও অনুশীলনের ছোট অঙ্কগুলো অনুশীলন করবে।
বহুনির্বাচনী প্রশ্ন:
২ নম্বর প্রশ্নের (ক) নম্বরে থাকবে বহুনির্বাচনী প্রশ্ন। অর্থাৎ, সঠিক উত্তরটি খাতায় লেখো। এখানে পাঁচটি প্রশ্নের জন্য ৫ নম্বর পেতে হলে তোমাকে সম্পূর্ণ পাঠ্যসূচি অবশ্যই আয়ত্তে থাকতে হবে। উত্তর লেখার ক্ষেত্রে শুধু সঠিক উত্তরটিই উত্তরপত্রে লিখবে। যেমন—
প্রশ্ন: (১) ৬৫০২৬৩ থেকে ৯৫৭৪২ বিয়োগ করলে বিয়োগফলের হাজারের ঘরে বসবে ৫/৪/২/৬
উত্তর: ৪।
শূন্যস্থান পূরণ:
আবশ্যকীয় ২ নম্বর প্রশ্নের (খ) নম্বরে থাকবে শূন্যস্থান পূরণ। পাঁচটি শূন্যস্থান পূরণে থাকবে ৫ নম্বর। এই প্রশ্নেরও যথার্থ উত্তরের জন্য তোমাকে সম্পূর্ণ পাঠ্যসূচি আয়ত্তে রাখতে হবে।
কথার অঙ্ক: প্রশ্নের ধারা অনুসারে ৩ নম্বর প্রশ্ন থেকে ১৩ নম্বর প্রশ্ন পর্যন্ত থাকবে কথার অঙ্ক। এখানে ৩ থেকে ১৩ পর্যন্ত ১১টি অঙ্কের মধ্যে দিতে হবে ৭টি।
কথার অঙ্ক সমাধানে যা মনে রাখবে:
ক) কথার অঙ্কের সমাধান অবশ্যই কথায় লিখে, অর্থাৎ বর্ণনা করে সমাধান দেখাতে হয়। সংক্ষেপে শুধু যোগ-বিয়োগ কিংবা গুণ-ভাগ করে ফল বা উত্তর মিলিয়ে দিলে ঠিক হবে না। এতে নম্বর কাটা যায়।
খ) প্রতিটি সমাধান শেষে উত্তর পৃথক করে লিখবে। কখনো উত্তর ‘উঃ’ দিয়ে লিখবে না।
গ) সমস্যার সমাধানের কোনো স্তরে ভাগ বা গুণ থাকলে সেই ভাগ বা গুণ সমাধানের পাশে করে দেখাবে।
ঘ) ভগ্নাংশের ক্ষেত্রে কাটাকাটিগুলো পরিষ্কার, স্পষ্ট ও নির্ভুল হতে হবে।
জ্যামিতি:
জ্যামিতি অংশ লেখার সময় প্রশ্ন ভালো করে বুঝে নেবে। জ্যামিতির চিত্র কখনো কলম দিয়ে অঙ্কন করবে না। চিত্র পেনসিল দিয়ে আঁকবে। সংজ্ঞার সঙ্গে চিত্রের যেন মিল থাকে, সেদিকে লক্ষ রাখতে হবে। সংজ্ঞা আর চিত্রে অমিল থাকলে নম্বর কাটা যাবে। আঁকার জন্য ভালো মানের লেড পেনসিল (২বি) ব্যবহার করতে পারো। প্রশ্নের ধারায় জ্যামিতি থাকবে ১৪ নম্বর প্রশ্নে।
অঙ্কের হিসাব, রাফ বা খসড়া:
গণিত বিষয়ে সমস্যা সমাধানের ক্ষেত্রে খসড়া, রাফ কিংবা হিসাব একটি গুরুত্বপূর্ণ বিষয়। অনেকে ভিন্ন জায়গায় হিসাব বা রাফ করে থাকে। প্রশ্নপত্রে, অন্য কাগজে কিংবা খাতার শেষ পৃষ্ঠায় রাফ করা অনেকেরই অভ্যাস রয়েছে। এটা কখনো ঠিক নয়। রাফ সমাধানের পাশে থাকাই ভালো। প্রয়োজনে সমাধানের বাম পাশের পৃষ্ঠায় রাফ করা যেতে পারে। সমাধানের অনেক দূরে রাফ করলে সঠিক সংখ্যা বসাতে গিয়ে অনেক সময় ভুল হয়ে যায়। যেমন—অঙ্কের রাফ করে তুমি রেজাল্ট পেলে ‘৪৬’ অথচ মূল সমাধানে তুলতে গিয়ে হয়ে গেল ‘৬৪’। এমন ভুল প্রায়ই হয়ে থাকে। তাই যথাসম্ভব রাফ সমাধানের পাশে থাকা ভালো। এতে ভুল হওয়ার আশঙ্কা থাকে না। অনেকে প্রশ্নপত্রে রাফ করে থাকে। এটা কখনো করা উচিত নয়।
সমাধান ও রাফের নমুনা:
৫ নম্বর প্রশ্নের উত্তর
জমিটি, ১২ জন লোকে চাষ করে ৭ দিনে
... ১ ,, ,, ,, ,, (৭ – ১২) দিনে = ৮৪ দিনে
... ২১ ,, ,, ,, ,, (৮৪ — ২১) দিনে = ৪ দিনে
উত্তর: ৪ দিনে।
রাফ
২১) ৮৪ (৪
৮৪
০


মনে রাখা দরকার:
 কোনো সংখ্যা বা রাশি ‘ওভার রাইটিং’ করা যাবে না।
 কোথাও ভুল হলে সম্পূর্ণ কেটে দিয়ে স্পষ্ট করে পুনরায় লিখবে।
 যে অঙ্কটি সবচেয়ে সহজ মনে হবে, নির্ভুলভাবে সমাধান করতে পারবে, সেটিই সবার আগে দেবে। তারপর অন্য অঙ্কগুলো দেবে।
 একটি সমাধান যেন দুই পৃষ্ঠায় না যায়, সেদিকে লক্ষ রাখতে হবে। এক পৃষ্ঠায় একটি সমাধানের কাজ শেষ করার চেষ্টা করবে।
 কোনো কারণে একটি অঙ্ক যদি দুই পৃষ্ঠা মিলে সমাধান করতে হয়, তবে সে ক্ষেত্রে খাতার বাম পৃষ্ঠা থেকে সমাধান শুরু করার চেষ্টা করবে।
 প্রশ্ন পড়ে ভালো করে বুঝে নিয়ে সমাধান করবে এবং উত্তর ‘উঃ’ না লিখে স্পষ্ট করে ‘উত্তর:’ লিখবে।
 প্রতিটি সমাধান শেষে সঙ্গে সঙ্গে ওই সমাধানটি পুনরায় মন দিয়ে দেখে নেবে কোথাও ভুল হলো কি না। উত্তর সঠিকভাবে লেখা হলো কি না।
 সব প্রশ্নের উত্তর লেখা শেষ হলে প্রতিটি প্রশ্নের উত্তর ও সমাধান আবার মনোযোগ দিয়ে দেখে নেবে।
 সরল অঙ্ক যদি দিতেই হয়, তবে সবার শেষে দেবে। কারণ, অসাবধানতায় সরল একটু ভুল হলে বারবার হয়তো ভুল হতে থাকবে। এতে সময় নষ্ট হয় এবং অনেক কাটাকাটি হওয়ারও আশঙ্কা থাকে। আর সরলের সমাধান করার ক্ষেত্রে গণিত পাঠ্যবইয়ের উদাহরণের নিয়ম অনুসরণ করবে।


পরিবেশ পরিচিতি সমাজ বিষয়ে ভালো নম্বর পেতে কী করবে, তা জেনে নাও।
 ১ নম্বর প্রশ্নে থাকবে ১০টি বহুনির্বাচনী প্রশ্ন। ১০টি প্রশ্নের জন্য নম্বর থাকবে (১১০) = ১০। প্রতিটি প্রশ্নের বিপরীতে চারটি বিকল্প উত্তর দেওয়া থাকবে। সঠিক উত্তরটি খাতায় লিখতে হবে। অথবা প্রশ্নের নির্দেশনা অনুযায়ী উত্তর প্রদান করতে হবে। পাঠ্যবইয়ের অনুশীলনীতে এ সম্পর্কিত নমুনা প্রশ্ন রয়েছে। তবে পরীক্ষার্থীদের অনুশীলনীর প্রশ্নসহ প্রতিটি অধ্যায়ের ভেতর থেকে তথ্যবহুল বাক্যগুলো বাছাই করে পড়তে হবে।
 ২ নম্বর প্রশ্নে থাকবে পাঁচটি শূন্যস্থান পূরণ। পাঁচটি শূন্যস্থান পূরণের জন্য নম্বর থাকবে (২৫) = ১০। পুরো বাক্য খাতায় তুলে শূন্যস্থান পূরণ করতে হবে। শূন্যস্থানের শব্দটির বানান নির্ভুল হতে হবে। অনুশীলনীতে প্রদত্ত শূন্যস্থানের পাশাপাশি পাঠ্যবইয়ের বিভিন্ন অধ্যায়ের গুরুত্বপূর্ণ বাক্যগুলো চিহ্নিত করে আত্মস্থ করতে হবে।
 ৩ নম্বর প্রশ্নে থাকবে শুদ্ধ/ অশুদ্ধ নির্ণয়। পাঁচটি বাক্যের শুদ্ধ/ অশুদ্ধ নির্ণয়ে নম্বর থাকবে (২৫) = ১০। প্রশ্নের নির্দেশনা অনুযায়ী প্রয়োজনে উক্তিটি খাতায় তুলে শুদ্ধ/ অশুদ্ধ নির্ণয় করতে হবে। ২০১০ সালের প্রশ্নপত্রের আলোকে, এই প্রশ্নে উক্তিটি শুদ্ধ হলে ‘শু’ এবং অশুদ্ধ হলে উক্তিগুলোর ডানপাশে ‘অ’ লিখতে হবে।
 সঠিক নির্দেশনা ছাড়া ‘স/ মি’ ‘সত্য/ মিথ্যা’ ইত্যাদি লেখা যাবে না।
পাঠ্যবইয়ের অনুশীলনীর পাশাপাশি অধ্যায় থেকে তথ্যপূর্ণ বাক্যগুলো বাছাই করে নিয়মিত অনুশীলন করতে হবে।
 ৪ নম্বর প্রশ্নে থাকবে বাঁ পাশের বাক্যাংশের সঙ্গে ডান পাশের বাক্যাংশের মিলকরণ। নম্বর থাকবে (২৪) = ৮। বাঁ পাশের কলামে চারটি বাক্যাংশ থাকলে ও ডান পাশের কলামে অতিরিক্ত দুটি বাক্যাংশ দেওয়া থাকবে। বাঁ পাশের বাক্যাংশের সঙ্গে ডান পাশের বাক্যাংশের মিল করে উপযুক্ত পূর্ণ বাক্য গঠন করে খাতায় লিখতে হবে। এ ক্ষেত্রে অনুশীলনীর পাশাপাশি পাঠ্যবইয়ের বিভিন্ন সাল-ঘটনা, নীতি-আইন বাছাই করে মনে রাখতে হবে।
 ৫ নম্বর প্রশ্নে থাকবে অল্পকথায় উত্তর দাও। ১২টি থেকে ১০টি প্রশ্নের উত্তর দিতে হবে। নম্বর থাকবে (৩১০) = ৩০। যেহেতু প্রতিটি প্রশ্নের নম্বর ৩, সেহেতু অপ্রাসঙ্গিক কথা লিখে পৃষ্ঠা ভরাট বা লাইন বেশি করার প্রয়োজন নেই। প্রশ্ন চাহিদামাফিক মূল কথার পাশাপাশি প্রাসঙ্গিক তিন-চারটি বাক্য লিখলেই পূর্ণ নম্বর পাওয়া যাবে। অনুশীলনীতে প্রদত্ত সংক্ষিপ্ত প্রশ্নগুলো ভালোভাবে আত্মস্থ করতে হবে। তবে বৃত্তি প্রত্যাশীদের জন্য পাঠ্যবইয়ের অধ্যায়ভিত্তিক গুরুত্বপূর্ণ প্রশ্ন বাছাই করে আত্মস্থ করা ভালো।
 ৬ নম্বর প্রশ্নে থাকবে বর্ণনামূলক প্রশ্ন। ছয়টির মধ্যে চারটির উত্তর দিতে হবে। নম্বর থাকবে (৮৪) = ৩২। অনুশীলনীতে প্রদত্ত বর্ণনামূলক প্রশ্নগুলো বাছাই করে আত্মস্থ করতে হবে। ভালো ফলাফলের জন্য মানচিত্র পেনসিল দিয়ে ফ্রি হ্যান্ড আকারে চেষ্টা করতে হবে। যেহেতু বর্ণনামূলক প্রশ্ন, সেহেতু প্যারা করে বা পয়েন্ট আকারে লিখতে হবে।
জীবনের সবচেয়ে বড় পাবলিক পরীক্ষায় অংশ নিতে যাচ্ছ তোমরা। এই শেষ কয়টা দিনের প্রস্তুতি খুবই গুরুত্বপূর্ণ। পরীক্ষা নিয়ে ভয় পাওয়ার কিছু নেই।
তখন যা পড়েছ, সেগুলো ভালোভাবে রিভিশন দাও। মনে রেখো, যার প্রস্তুতি যত ভালো, তার পরীক্ষা অবশ্যই তত ভালো হবে।
প্রশ্ন হাতে পেয়ে খুব ভালো করে পড়বে। পরপর সঠিক প্রশ্ন নির্বাচন করে উত্তর লিখতে শুরু করবে। যে প্রশ্নের উত্তর ভালো পারো, সেগুলোরই আগে উত্তর করবে। পরীক্ষার খাতায় যথার্থ উপস্থাপনই হলো আসল কথা।
ভালো উপস্থাপন বলতে খাতায় পরিচ্ছন্নতা, নির্ভুল, মানসম্মত ও যথাযথ উত্তর লেখাকে বোঝায়।
প্রাথমিক শিক্ষা সমাপনী পরীক্ষার প্রতিটি বিষয়ের উত্তরপত্র মূল্যায়ন নির্দেশিকা প্রতিবছর জাতীয় প্রাথমিক শিক্ষা একাডেমি (নেপ) কর্তৃপক্ষ প্রদান করে থাকে। শিক্ষার্থীদের জন্য সেই নির্দেশনাটি নিচে ছাপা হলো।


বাংলা
 কবিতা লেখা: কবি এবং কবিতার নাম সঠিক ও স্পষ্টভাবে লেখার জন্য ১+১ নম্বর পাবে এবং বাকি ৮ নম্বর নির্ভুলভাবে আট লাইন লেখার জন্য পাবে। কোনো পরীক্ষার্থী আট লাইন সঠিকভাবে লিখতে না পারলে যে কয়টি লাইন সঠিক লিখবে, সে অনুযায়ী নম্বর পাবে।
 ব্যাখ্যা লেখা: পদ্য বা কবিতার নামসহ প্রসঙ্গ উল্লেখ করতে পারলে ১+১ নম্বর পাবে এবং উদ্ধৃতাংশের সঠিক ব্যাখ্যা করার জন্য ৩ নম্বর পাবে।
 রচনামূলক প্রশ্ন: প্রতিটি প্রশ্নের মান ৪ বিবেচনা করে মূল্যায়ন হবে। তিনটির বেশি উত্তর লিখলে অতিরিক্ত উত্তর মূল্যায়নের জন্য বিবেচিত হবে না।
 শব্দের অর্থ: শুদ্ধ বানানসহ সঠিক অর্থ লিখলে পূর্ণ নম্বর পাবে।
 শব্দ দিয়ে বাক্য রচনা: প্রদত্ত শব্দটিকে বাক্যের যেকোনো স্থানে বসিয়ে বাক্যটি অর্থপূর্ণ করতে পারলে পূর্ণ নম্বর পাবে।
 বিরাম চিহ্ন বসানো: উত্তর সঠিক হলে পূর্ণ নম্বর এবং ভুল বিরাম চিহ্ন প্রয়োগের জন্য তুলনামূলক নম্বর কম পাবে।
 বন্ধনীর () মধ্য থেকে সঠিক অংশ: ভুল অংশ বেছে নিয়ে উত্তর লিখলে নম্বর কম পাবে।
 অনুচ্ছেদ পড়ে প্রশ্ন তৈরি: যথাযথভাবে প্রশ্ন তৈরি করতে পারলে প্রতি প্রশ্নের জন্য ১ নম্বর পাবে।
 যুক্ত বর্ণ ব্যবহার করে শব্দ গঠন: সঠিক যুক্ত বর্ণ ব্যবহারের জন্য পূর্ণ নম্বর পাবে।
 সমার্থক শব্দ/ বিপরীত শব্দ লিখন: দুটি সঠিক সমার্থক শব্দের জন্য পূর্ণ নম্বর পাবে এবং একটি লিখলে অর্ধেক নম্বর পাবে। বিপরীত শব্দ সঠিক হলে পূর্ণ নম্বর পাবে।
 এক কথায় প্রকাশ: প্রতিটি বাক্য আলাদা আলাদা লিখে = বা— চিহ্ন দিয়ে এক কথায় প্রকাশ করতে পারলে তবেই পূর্ণ নম্বর পাবে। কোনোভাবেই পাঁচটির বেশি উত্তর গ্রহণ করা হবে না।
 বাক্যের ক্রিয়াপদের চলিত রূপ লিখন: ক্রিয়াপদের সঠিক চলিত রূপ লিখতে পারলে পূর্ণ নম্বর পাবে।
 সংক্ষিপ্ত প্রশ্ন: সংক্ষিপ্ত প্রশ্নের উত্তর যথার্থ হলে পূর্ণ নম্বর পাবে।
 কবিতার মূলভাব লিখন: একজন শিক্ষার্থী নিজস্ব মেধা ও মননশীলতা প্রয়োগ করে মূলভাব লিখলে পূর্ণ নম্বর পাবে।
 রচনা লিখন: রচনা লেখার ক্ষেত্রে তত্ত্ব ও তথ্যসহ সার্বিক উপস্থাপন বিবেচিত হবে। এ ক্ষেত্রে পরীক্ষক নিজ যোগ্যতা ও অভিজ্ঞতা প্রয়োগ করবেন, যেন কোনো শিক্ষার্থী বঞ্চিত না হয়।
 পরীক্ষার্থীর উত্তরপত্রের বানান ভুল হলে চিহ্নিত করবেন এবং মূল্যায়নের সময় বিষয়টি বিবেচনায় নেবেন। ব্যাকরণের ক্ষেত্রে যেকোনো প্রকার ভুলকে ভুল হিসেবেই মূল্যায়ন করবেন।


গণিত
সংক্ষিপ্ত উত্তর: প্রতিটি সংক্ষিপ্ত প্রশ্নের সঠিক উত্তর খাতায় লিখলে পূর্ণ ১ নম্বর করে পাবে।
 বহুনির্বাচনী ও শূন্যস্থান পূরণ সম্পর্কিত প্রতিটি সঠিক উত্তরের জন্য ১ নম্বর পাবে।
 প্রশ্ন নম্বর ৩ থেকে ১৩। (গাণিতিক সমস্যা যেকোনো সাতটি প্রশ্নের উত্তর দিতে হবে): (ক) গাণিতিক সমস্যা সমাধানের ক্ষেত্রে প্রতিটি স্তরের শুদ্ধতা যাচাই করে নম্বর পাবে। কোনো স্তরে বা ধাপে ভুল হলে সে ক্ষেত্রে উত্তর সঠিক হলেও নম্বর পাবে না। তবে পরীক্ষার্থী সঠিক ধাপ বা ধারাবাহিকতা বজায় রেখে সঠিক উত্তরের আগ পর্যন্ত অগ্রসর হলে স্তরভিত্তিক নম্বর পাবে। এ ক্ষেত্রে উত্তর ভুলের জন্য সর্বোচ্চ ২ নম্বর কম পাবে।
(খ) সরলের সমাধান করার ক্ষেত্রে পাঠ্যপুস্তক অনুসৃত নিয়মাবলি অনুসরণ করে উত্তর দেওয়া উচিত। পরীক্ষার্থী ধারাবাহিকতা বজায় রেখে অগ্রসর হলে স্তরভিত্তিক নম্বর পাবে।
জ্যামিতি: (ক) চিত্রসহ সংজ্ঞা লেখো: এরূপ ক্ষেত্রে চিত্র ও চিত্রের বর্ণনা এবং উভয়ের জন্য নম্বর বণ্টন বা প্রদান করা হবে।
(খ) চিত্র অঙ্কনের ক্ষেত্রে অঙ্কনের বিবরণ বা বর্ণনা ও চিত্রের নামকরণ উভয় অংশের জন্য নম্বর বণ্টন বা প্রদান করা হবে।


ইংরেজি
 MCQ/ Fill in the blank : MCQ-এর ক্ষেত্রে প্রদত্ত বাক্যগুলোর পাশে সঠিক উত্তর লিখলে অথবা প্রদত্ত উত্তরগুলো লিখে সঠিক উত্তরে টিক () চিহ্ন দিলে পূর্ণ নম্বর পাবে। এমনকি প্রদত্ত বাক্যগুলো না লিখে যদি শুধু প্রশ্ন-ক্রমিক যেমন—(ক) লিখে তার পাশে সঠিক উত্তর লিখলে কিংবা প্রদত্ত উত্তরগুলো লিখে সঠিক উত্তরে টিক () চিহ্ন অথবা শুধু সঠিক উত্তর ক্রমিক দিলেও পূর্ণ নম্বর পাবে।
Fill in the blank-এর ক্ষেত্রে প্রশ্নে প্রদত্ত বাক্যটি লিখে শূন্যস্থানের জন্য প্রযোজ্য word/ phrase সঠিক লিখলে পূর্ণ নম্বর পাবে।
 True or false/ matching : True বাক্যগুলোর ক্ষেত্রে শুধু প্রশ্ন-ক্রমিক লিখে তার পাশে true লিখলেই নম্বর পাবে।
প্রশ্ন-ক্রমিক ও প্রদত্ত বাক্যগুলো লিখে শুদ্ধ উত্তর লিখলে পূর্ণ নম্বর পাবে। এ ক্ষেত্রে true/ false না লিখে সংক্ষেপে T/F লিখলে কোনো নম্বর পাবে না। আর matching-এর ক্ষেত্রে কলাম A-এর সঙ্গে কলাম B-এর বাক্যাংশ মিল করে পূর্ণ বাক্য লিখে উত্তর লিখলে পূর্ণ নম্বর পাবে।
 Answering question : এ ক্ষেত্রে প্রশ্ন-ক্রমিক লিখে সঠিক উত্তর লিখলে পূর্ণ নম্বর পাবে। যদি কোনো শিক্ষার্থী সংক্ষেপে উত্তর লেখে (যেমন—Ques. Who open the box? Answer : Asif.) তাহলেও পূর্ণ নম্বর পাবে।
 Write 8 lines of a poem : পাঠ্যবইয়ের কবিতার ৮ লাইন নির্ভুলভাবে লিখলে পূর্ণ নম্বর পাবে। কবিতার নাম, লাইন, সংখ্যা ও বিরাম চিহ্নগুলো ঠিকভাবে লিখতে পারলে পূর্ণ নম্বর পাবে। প্রতি চারটি শব্দের বানান ভুল হলে ১ নম্বর কম পাবে। Punctuation marks না লিখলে কিংবা ভুল লিখলে একটি শব্দের বানান ভুল হয়েছে ধরে নম্বর কাটা হবে।
 Making substitution table/ Making sentences : Table-এ প্রদত্ত word/ pharse ব্যবহার করে punctuation mark-সহ অর্থবোধক বাক্য লিখতে পারলে প্রতিটি বাক্যের জন্য পূর্ণ ১ নম্বর পাবে। প্রদত্ত word দিয়ে অর্থবহ বাক্য লিখতে পারলে পূর্ণ নম্বর পাবে।
 Matching words meaning : প্রশ্নের নির্দেশমতো পাশাপাশি প্রশ্নের সঠিক উত্তর লিখতে পারলে পূর্ণ নম্বর পাবে।
 Capital letters and punctuation marks : Capital letter হবে না এমন word-এ capital letter ব্যবহার করলে কিংবা যথাস্থানে punctuation marks না দিয়ে অন্য স্থানে দিলে ভুল হবে এবং এমন চারটি ভুলের জন্য ১ নম্বর কাটা যাবে।
 Rearrange : Rearrange করে সঠিক প্রশ্নবোধক বাক্য তৈরি করতে পারলে ও প্রশ্নগুলোর অর্থবোধক উত্তর দিতে পারলে পূর্ণ নম্বর পাবে। প্রশ্নবোধক বাক্য লিখতে গিয়ে বানান ভুল করলে নম্বর কম পাবে। প্রতি চারটি বানান ভুলের জন্য ১ নম্বর করে কাটা যাবে।
 Dialogue & response : সংলাপে would/could ব্যবহার করে request ও response লিখে বক্তব্য প্রকাশ করতে পারলে পূর্ণ নম্বর পাওয়া যাবে।
 Correct form of verb : Verb-এর সঠিক form লিখে পূর্ণ বাক্য লিখতে পারলে পূর্ণ নম্বর পাবে।
 Paragraph : প্রশ্নের clue/ question/ model অনুযায়ী সঠিক বাক্যে paragraph আকারে লিখতে পারলে পূর্ণ ১০ নম্বর পাবে। প্রতি চারটি বানান ভুলের জন্য ১ নম্বর কাটা যাবে।
 Letter : Letter-এর পাঁচটি অংশ যথাযথভাবে লিখতে পারলে ৫ নম্বর পাওয়া যাবে। চিঠির ভেতরে লেখায় বাক্যের বানান ভুল হলে অবশিষ্ট ৫ নম্বর পাবে।


পরিবেশ পরিচিতি বিজ্ঞান
 বহুনির্বাচনী প্রশ্নের সঠিক উত্তর লিখন: প্রশ্নপত্রে প্রদত্ত বাক্যগুলো লিখে এর পাশে সঠিক উত্তর লিখলে অথবা প্রশ্নপত্রে প্রদত্ত বাক্যগুলো না লিখে যদি শুধু প্রশ্ন নম্বর লিখে তার পাশে সঠিক উত্তর লিখে দিলেও পূর্ণ নম্বর পাবে।
 শূন্যস্থান পূরণ: প্রশ্নপত্রে উল্লিখিত বাক্য লিখে অথবা না লিখে শূন্যস্থানের জন্য প্রযোজ্য শব্দ বা শব্দসমূহ লিখলে পূর্ণ নম্বর পাবে।
 শুদ্ধ/ অশুদ্ধ নির্ণয়: শুদ্ধ বাক্যগুলোর ক্ষেত্রে শুধু প্রশ্ন নম্বর লিখে তার পাশে শুদ্ধ লিখলেই পূর্ণ নম্বর পাবে। অশুদ্ধ বাক্যগুলোর ক্ষেত্রে শুধু প্রশ্ন নম্বর লিখে তার পাশে অশুদ্ধ লিখলে পূর্ণ নম্বর পাবে। যদি কোনো শিক্ষার্থী প্রদত্ত বাক্যগুলো লিখে পাশে শুদ্ধ এবং অশুদ্ধ, যা প্রযোজ্য তা লিখে, তবে এ ক্ষেত্রে পূর্ণ নম্বর পাবে।
 মিলকরণ: এ ক্ষেত্রে বা পাশের বাক্যাংশের সঙ্গে ডান পাশের যে বাক্যাংশের মিল আছে, সে দুটি প্রশ্নক্রমিক পাশাপাশি লিখলে অথবা বাঁ পাশের বাক্যাংশের সঙ্গে ডান পাশের যে বাক্যাংশের মিল আছে, তা লিখলে অথবা বাঁ পাশের প্রশ্নক্রমিক লিখলে পূর্ণ নম্বর পাবে। বাঁ পাশের বাক্যাংশের প্রশ্ন নম্বর লিখে তার সঙ্গে ডান পাশের যে বাক্যাংশের মিল আছে, তা লিখলে অথবা বাঁ পাশের বাক্যাংশ লিখে এর সঙ্গে ডান পাশের যে বাক্যাংশের মিল আছে তার প্রশ্ন নম্বর লিখে সঠিক মিল করলেও পূর্ণ নম্বর পাবে।
 সংক্ষিপ্ত উত্তর প্রশ্ন: এ ক্ষেত্রে প্রশ্ন নম্বর লিখে সঠিক উত্তর লিখলে পূর্ণ নম্বর পাবে। সংক্ষিপ্ত উত্তর প্রশ্নের ক্ষেত্রে যেমন—চিকিৎসাবিজ্ঞানে ব্যবহূত পাঁচটি প্রযুক্তির নাম লেখো অথবা তালিকা তৈরি করো—এমন ধরনের প্রশ্নের ক্ষেত্রে কোনো শিক্ষার্থী যদি নির্ভুলভাবে পাঁচটি প্রযুুক্তির নাম লেখে অথবা তালিকা তৈরি করে, তবে সে পূর্ণ নম্বর পাবে। কিন্তু পাঁচটি প্রযুক্তির নাম লেখার ক্ষেত্রে অথবা তালিকা তৈরির ক্ষেত্রে যদি কোনো প্রযুক্তি চিকিৎসাবিজ্ঞান-সম্পর্কিত নয় অথবা তালিকার সঙ্গে সম্পর্কিত নয়—এমন ক্ষেত্রে প্রতিটি ভুল প্রযুক্তির নাম লেখা অথবা তালিকার ভুল আইটেমের জন্য আনুপাতিক হারে নম্বর কম পাবে।
 বর্ণনামূলক প্রশ্নের উত্তর: বর্ণনামূলক প্রশ্নের উত্তরের ক্ষেত্রে যদি প্রশ্নের উত্তর নির্ভুল, শুদ্ধ ও যথাযথ হয়, তবে যথার্থতার মাত্রার ওপর ভিত্তি করে নম্বর পাবে।


পরিবেশ পরিচিতি সমাজ
 বহুনির্বাচনী প্রশ্নের সঠিক উত্তর লিখন: প্রশ্নপত্রে প্রদত্ত বাক্যগুলো লিখে এর পাশে সঠিক উত্তর লিখলে অথবা প্রশ্নপত্রে প্রদত্ত বাক্যগুলো না লিখে যদি শুধু প্রশ্ন নম্বর লিখে তার পাশে সঠিক উত্তর লিখে পূর্ণ নম্বর পাবে।
 শূন্যস্থান পূরণ: প্রশ্নপত্রে উল্লিখিত বাক্য লিখে অথবা না লিখে শূন্যস্থানের জন্য প্রযোজ্য শব্দ বা শব্দসমূহ লিখলে পূর্ণ নম্বর পাবে।
 শুদ্ধ বা অশুদ্ধ নির্ণয়: শুদ্ধ বাক্যগুলোর ক্ষেত্রে শুধু প্রশ্ন নম্বর লিখে তার পাশে শুদ্ধ লিখলেই পূর্ণ নম্বর পাবে। অশুদ্ধ বাক্যগুলোর ক্ষেত্রে শুধু প্রশ্নক্রমিক লিখে তার পাশে অশুদ্ধ লিখলে পূর্ণ নম্বর পাবে। যদি কোনো শিক্ষার্থী প্রদত্ত বাক্যগুলো লিখে পাশে শুদ্ধ ও অশুদ্ধ যা প্রযোজ্য তা লিখে, তবে এ ক্ষেত্রে পূর্ণ নম্বর পাবে।
 মিলকরণ: এ ক্ষেত্রে বাঁ পাশের বাক্যাংশের সঙ্গে ডান পাশের যে বাক্যাংশের মিল আছে, সে দুটি প্রশ্নক্রমিক পাশাপাশি লিখলে অথবা বাঁ পাশের বাক্যাংশের সঙ্গে ডান পাশের যে বাক্যাংশের মিল আছে, তা লিখলে পূর্ণ নম্বর পাবে। বাঁ পাশের বাক্যাংশের প্রশ্ন নম্বর লিখে এর সঙ্গে ডান পাশের যে বাক্যাংশের মিল আছে, তা লিখলে পূর্ণ নম্বর পাবে।
 অল্প কথায় উত্তর প্রশ্ন: এ ক্ষেত্রে প্রশ্ন নম্বর লিখে সঠিক উত্তর লিখলে পূর্ণ নম্বর পাবে। অল্প কথায় উত্তর প্রশ্নের ক্ষেত্রে যেমন—পৃথিবীর পাঁচটি সভ্যতার নাম লেখো অথবা তালিকা তৈরি করো—এ ধরনের প্রশ্নের ক্ষেত্রে কোনো শিক্ষার্থী যদি নির্ভুলভাবে পাঁচটি সভ্যতার নাম লেখে, অথবা তালিকা তৈরি করে, তবে সে পূর্ণ নম্বর পাবে। কিন্তু পাঁচটি সভ্যতার নাম লেখার ক্ষেত্রে অথবা তালিকা তৈরির ক্ষেত্রে যদি কোনো তথ্য সভ্যতা-সংশ্লিষ্ট নয় অথবা তালিকার সঙ্গে সম্পর্কিত নয়, এমন ক্ষেত্রে প্রতিটি ভুল তথ্যের জন্য আনুপাতিক হারে নম্বর কম পাবে।
 বর্ণনামূলক উত্তর প্রশ্ন: বর্ণনামূলক উত্তর প্রশ্নের ক্ষেত্রে যদি প্রশ্নের উত্তর নির্ভুল, শুদ্ধ ও যথাযথ হয়, তবে যথার্থতার মাত্রার ওপর ভিত্তি করে নম্বর প্রদান করতে হবে।


ধর্ম
(ইসলাম শিক্ষা/হিন্দুধর্ম শিক্ষা/বৌদ্ধধর্ম শিক্ষা/খ্রিস্টানধর্ম শিক্ষা)
 সঠিক উত্তরটি খাতায় লেখো: চারটি উত্তরের মধ্য থেকে সঠিক উত্তরটি উত্তরপত্রে লিখলে পূর্ণ নম্বর পাবে।
 শূন্যস্থান পূরণ: সঠিক শব্দ দিয়ে শূন্যস্থান পূরণ করলে পূর্ণ নম্বর পাবে। শুধু সঠিক শব্দটি উত্তরপত্রে লিখলেও পূর্ণ নম্বর পাবে।
 শুদ্ধ/ অশুদ্ধ নির্ণয়: সঠিকভাবে শুদ্ধ/ অশুদ্ধ উত্তরপত্রে লিখলে পূর্ণ নম্বর পাবে।
 মিলকরণ: বাঁ পাশের বাক্যাংশের সঙ্গে ডান পাশের বাক্যাংশের সঠিক মিল অথবা বাঁ পাশের বাক্যাংশের ক্রমিকের সঙ্গে ডান পাশের বাক্যাংশের ক্রমিকের সঠিক মিলকরণপূর্বক উত্তরপত্রে লিখলে নম্বর পাবে।
 সংক্ষিপ্ত প্রশ্নের উত্তর: প্রশ্নের উত্তর যথার্থ তথ্যবহুল ও সঠিক হলে পূর্ণ নম্বর পাবে। প্রশ্নের উত্তর যথার্থ তথ্যবহুল ও সঠিক না হলে আনুপাতিক হারে নম্বর কম পাবে।
 বর্ণনামূলক প্রশ্ন: বর্ণনামূলক প্রশ্নের ক্ষেত্রে যদি প্রশ্নের উত্তর নির্ভুল, শুদ্ধ ও যথাযথ হয়, তবে যথার্থতার মাত্রার ওপর ভিত্তি করে নম্বর পাবে।
(নির্দেশনাটি ২০১০ সালের পিএসসি পরীক্ষার)


প্রিয় প্রাথমিক শিক্ষা সমাপনী পরীক্ষার্থী বন্ধুরা, শুভেচ্ছা নিয়ো। জেনে নেওয়া থাক প্রশ্ন কাঠামো ও নম্বর বিভাজন অনুযায়ী কীভাবে বিজ্ঞান বিষয়ের চূড়ান্ত প্রস্তুতি নেবে।
প্রশ্ন নম্বর-১: সঠিক উত্তরটি উত্তরপত্রে লেখো। এখানে ১০টি প্রশ্ন থাকবে। প্রশ্ন নম্বর অনুযায়ী সঠিক উত্তরটি খাতায় লিখলেই পূর্ণ নম্বর পাবে।
প্রশ্ন: ১. (ক) কাশফুল কোন কালের বৈশিষ্ট্য?
(১) গ্রীষ্মকাল (২) বর্ষাকাল (৩) শরৎকাল (৪) শীতকাল।
উত্তর: (৩) শরৎকাল
প্রশ্ন নম্বর-২: শূন্যস্থান পূরণ করো। এখানে পাঁচটি খালি ঘর সংবলিত বাক্য থাকবে। প্রশ্নের নির্দেশনা অনুযায়ী বাক্যটি উত্তরপত্রে তুলে ‘উপযুক্ত’ শব্দ দ্বারা শূন্যস্থান পূরণ করতে হবে। এ ক্ষেত্রে ‘উপযুক্ত’ শব্দটি অবশ্যই পাঠ্যবই থেকে নিতে হবে। উল্লেখ্য, প্রশ্নের নির্দেশনা থাকা সত্ত্বেও বাক্য না তুলে শুধু শূন্যস্থানের শব্দটি খাতায় লিখলে পূর্ণ নম্বর পাবে না। যেমন—
প্রশ্ন: ২. (ক) মাটি দূষণ—নষ্ট করে।
সঠিক উত্তর: (ক) মাটি দূষণ খাদ্যগুণ নষ্ট করে। এখানে পূর্ণ বাক্যটি না লিখে শুধু ‘খাদ্যগুণ’ লিখলে পূর্ণ নম্বর পাবে না। অপর পক্ষে শুধু ‘খাদ্য’ শূন্যস্থানে লিখলে কোনো নম্বরই পাবে না। কারণ, তাতে উপযুক্ত শব্দ দ্বারা শূন্যস্থান পূরণ হলো না।
প্রশ্ন নম্বর-৩: নিচের বাক্যগুলো উত্তরপত্রে লিখে শুদ্ধ বাক্যটির ডান পাশে ‘শুদ্ধ’ এবং অশুদ্ধ বাক্যটির ডান পাশে ‘অশুদ্ধ’ লেখো। প্রশ্নে নির্দেশ থাকলে বাক্যটি অবশ্যই উত্তরপত্রে তুলতে হবে। নতুবা পূর্ণ নম্বর পাবে না। অনেকে আবার নির্দেশনা অনুযায়ী না লিখে ‘শু/ ভু’, ‘স/ মি’ বা ‘সত্য/ মিথ্যা’ লেখে। এ ক্ষেত্রে কোনো নম্বরই পাবে না। সঠিকভাবে উত্তর লেখার নিয়ম হলো—
প্রশ্ন: আমলকিতে প্রচুর ভিটামিন এ থাকে।
উত্তর: আমলকিতে প্রচুর ভিটামিন এ থাকে। —অশুদ্ধ।
প্রশ্ন নম্বর-৪: বাঁ পাশের বাক্যাংশের সঙ্গে ডান পাশের বাক্যাংশের মিল করো এবং উত্তরপত্র লেখো। বাঁ পাশের কলামে চারটি বাক্যাংশ থাকলেও ডান পাশের কলামে দুটি অতিরিক্ত বাক্যাংশ দেওয়া থাকবে। বাঁ পাশের কলামের বাক্যাংশের সঙ্গে ডান পাশের কলামের বাক্যাংশের যথাযথ মিল করে উপযুক্ত বাক্য গঠন করতে পারলেই পূর্ণ নম্বর পাবে। যেমন—
নমুনা প্রশ্ন: (২০১০-এর প্রশ্নের আলোকে)
(ক) ৮ মার্চ (ক).........
(খ) .......... (খ)........
(গ) ......... (গ) বিশ্ব নারী দিবস।
নমুনা উত্তর: (ক+গ): ৮ মার্চ বিশ্ব নারী দিবস। মিলকরণের নমুনা ও পাঠ্যবইয়ে না থাকায় বিভিন্ন তথ্যপূর্ণ (বিভিন্ন আবিষ্কারকের নাম, সাল, তারিখ) বাক্য বাছাই করে নিয়মিত আত্মস্থ করতে হবে।
প্রশ্ন নম্বর-৫: পাঠ্যবইয়ের অনুশীলনীতে প্রদত্ত সংক্ষিপ্ত প্রশ্নগুলো আত্মস্থ করার পাশাপাশি অধ্যায়ের ভেতর থেকে প্রশ্ন বাছাই করে উত্তর জানতে হবে। শুধু অনুশীলনীর প্রশ্ন পড়লে হয়তো ৬-৭টি প্রশ্ন কমন পাওয়া যাবে। কিন্তু সবগুলো প্রশ্নের উত্তর যথাযথ দিতে হলে অবশ্যই পাঠ্যবই পড়তে হবে। উত্তর লেখার ক্ষেত্রে অবশ্যই প্রশ্ন-চাহিদা ও নম্বর অনুযায়ী প্রাসঙ্গিক কথা লিখতে হবে।
প্রশ্ন নম্বর-৬: বর্ণনামূলক প্রশ্ন লিখতে প্রতিটি উত্তরের ক্ষেত্রে ধারাবাহিকতা বজায় রেখে প্রশ্নের চাহিদা অনুযায়ী বিস্তারিত বিবরণ দিতে হবে। কমপক্ষে ২-৩ প্যারায় উত্তর লেখার চেষ্টা করবে। একাধিক সংক্ষিপ্ত প্রশ্নের সমন্বয়েও একটি বর্ণনামূলক প্রশ্ন হতে পারে। সে ক্ষেত্রে প্রতিটি আংশিক প্রশ্নের উত্তর আলাদা আলাদা প্যারায় লিখতে হবে। প্রাসঙ্গিক চিত্রও পেনসিল দিয়ে আঁকতে হবে
১ম স্থান অধিকারী
সর্বমোট প্রাপ্ত নম্বর-৫৯৮
প্রাথমিক শিক্ষা সমাপনী পরীক্ষা-২০১০


প্রতিটি বিষয়ের পাঠ্যবই খুব ভালো করে পড়বে। প্রথম থেকে শেষ পর্যন্ত পড়তে হবে প্রতিটি বিষয়। আমি গণিতের অনুশীলনীর প্রশ্ন চর্চা করেছি, সঙ্গে সঙ্গে উদাহরণের প্রশ্নও চর্চা করেছি। পুরো বই ভালোভাবে পড়ার কারণে যেকোনো ধরনের প্রশ্নের উত্তর আমার কাছে সহজ হয়েছে।
গণিত বিষয়টি অনুশীলনের ওপর নির্ভরশীল। তাই প্রতিদিন অঙ্কের সমস্যাগুলো সমাধান করবে। আর জ্যামিতির অঙ্কনগুলো সঠিকভাবে দেখে-শুনে চর্চা করবে।
বাংলা বিষয়ে গদ্য, পদ্য ও ব্যাকরণের সমন্বয়ে প্রশ্ন হয়ে থাকে। তাই বুঝে-শুনে উত্তর করবে। বাংলায় বানান ভুল করা যাবে না। সমাজ ও বিজ্ঞান বিষয়ে একটু চেষ্টা করলে পুরো নম্বর যাতে পেতে পারো, সেদিকে খেয়াল রাখবে। এ ক্ষেত্রেও পাঠ্যবই পড়াটা খুবই গুরুত্বপূর্ণ। আমি পাঠ্যবই পড়েই পুরো নম্বর পেয়েছি।
আমি প্রতিদিন গড়ে ছয়-সাত ঘণ্টা পড়াশোনা করেছি। আমার কোনো গৃহশিক্ষক ছিল না। আমার মা-বাবা নিয়মিত পড়াশোনার খোঁজখবর রাখতেন। সমস্যা হলে আমাকে সহায়তা করতেন। আমি পড়াশোনায় কখনো ফাঁকি দিইনি। প্রতিদিন মনোযোগসহকারে নিজের পড়া নিজেই পড়েছি। তোমাদের প্রস্তুতি তো শেষ, তাই না? এখন ভালো করে প্রতিটি বিষয় রিভিশন দেবে। প্রতিটি বিষয়ের ভালো রিভিশন তোমার প্রস্তুতিকে অনেক বেশি এগিয়ে দেবে।
মনে রাখতে হবে, প্রশ্ন কাঠামো ও নম্বর বিভাজন অনুসারে পাঠ্যবইয়ের প্রতিটি অধ্যায় ভালোভাবে পড়াশোনা করতে হবে। কারণ, পাঠ্যবইয়ের অনুশীলনীতে শুধু সঠিক উত্তর লেখো আর প্রশ্নগুলো রয়েছে। শূন্যস্থান পূরণ, শুদ্ধ/ অশুদ্ধ নির্ণয় ও বাঁ পাশের বাক্যাংশের সঙ্গে ডান পাশের বাক্যাংশ মিলকরণ অনুশীলনীতে নেই। পাঠ্যবইয়ের প্রতিটি অধ্যায়ের ভেতর থেকে তথ্যবহুল ও গুরুত্বপূর্ণ বাক্যগুলো অবশ্যই আয়ত্তে রাখতে হবে।
সঠিক উত্তর: প্রশ্নের নির্দেশনা অনুসারে শুধু সঠিক উত্তরটি উত্তরপত্রে লিখতে হয়। উত্তর যথার্থ হলে পূর্ণ নম্বর পাবে।
শূন্যস্থান পূরণ: প্রশ্নের নির্দেশনা অনুসারে শূন্যস্থান পূরণ করতে হবে। এ ক্ষেত্রে পাঠ্যবইয়ে ব্যবহূত উপযুক্ত শব্দটি দিয়েই শূন্যস্থান পূরণ করতে হবে। কোনো বিকল্প শব্দ বা সমার্থক শব্দ এ ক্ষেত্রে গ্রহণযোগ্য নয়। কাজেই শূন্যস্থান পূরণের জন্য অধ্যায়ভিত্তিক তথ্যবহুল বাক্যগুলো যথার্থভাবে আয়ত্তে রাখতে হবে।
শুদ্ধ/ অশুদ্ধ নির্ণয়: প্রশ্নে প্রদত্ত বাক্যটি ভালোভাবে পড়ে অনুধাবন করে শুদ্ধ কিংবা অশুদ্ধ লিখবে। প্রশ্নে দেওয়া বাক্যের কোনো অংশ পরিবর্তন করে শুদ্ধ/ অশুদ্ধ লিখতে যাবে না। নবী-রাসূলদের নাম, জন্ম-মৃত্যু বা উল্লেখযোগ্য ঘটনার সালসহ অধ্যায়ভিত্তিক গুরুত্বপূর্ণ বাক্যগুলো আয়ত্তে রাখতে হবে।
মিলকরণ: শূন্যস্থান পূরণ ও শুদ্ধ/ অশুদ্ধ নির্ণয়ের মতোই প্রতিটি অধ্যায় থেকে গুরুত্বপূর্ণ বাক্যগুলো আয়ত্তে রাখতে হবে।
সংক্ষিপ্ত উত্তর: প্রশ্নের চাহিদা অনুসারে প্রাসঙ্গিক উত্তর যেন হয়, সেদিকে খেয়াল রাখবে। সংক্ষিপ্ত উত্তর যেন বর্ণনামূলক উত্তরের মতো না হয়, সেদিকেও সজাগ থাকতে হবে।
বর্ণনামূলক প্রশ্নোত্তর: অনেক সময় বর্ণনামূলক প্রশ্নে সংযুক্ত প্রশ্ন থাকে, তা অবশ্যই প্যারা করে লিখবে। প্রশ্নোত্তর যেন প্রাসঙ্গিক, পাঠ্যবইভিত্তিক এবং যথাযথ হয়, সেদিকে খেয়াল রাখতে হবে
প্রাথমিক শিক্ষা সমাপনী পরীক্ষায় হিন্দুধর্মে ভালো নম্বর পেতে পাঠ্যবইটা খুব ভালো করে পড়বে। পাঠ্যবইয়ের মধ্যেই রয়েছে সব প্রশ্নের উত্তর। ভালো করে পড়ো ও রিভিশন দাও পাঠ্যবই। এবার পরীক্ষার প্রশ্নপত্র নিয়ে আলোচনা করব।
প্রশ্নপত্রে প্রথমে থাকবে উত্তরপত্রে সঠিক উত্তর লিখন। প্রশ্ন থাকবে পাঁচটি। উত্তর করতে হবে পাঁচটিরই। এখানে মোট নম্বর ১০। প্রতিটি প্রশ্নের মান ২। এর পরের, অর্থাৎ ২ নম্বর প্রশ্নে থাকবে শূন্যস্থান পূরণ। প্রশ্ন থাকবে পাঁচটি। সব কটির উত্তর করতে হবে। এখানেও মোট ১০ নম্বর থাকবে। ৩ নম্বর প্রশ্নে থাকবে শুদ্ধ-অশুদ্ধ নির্ণয়। প্রশ্ন থাকবে পাঁচটি। উত্তর করতে হবে পাঁচটিরই। এখানেও মোট ১০ নম্বর। ৪ নম্বর প্রশ্নে থাকবে বাক্যাংশের মিল। এখানেও পাঁচটি প্রশ্নে ১০ নম্বর থাকবে। ৫ নম্বরে থাকবে সংক্ষিপ্ত প্রশ্ন। এখানে সাতটি প্রশ্নের মধ্যে যেকোনো পাঁচটির উত্তর দিতে হবে। প্রতিটি প্রশ্নের মান ৪। ৬ নম্বরে থাকবে বর্ণনামূলক প্রশ্ন। এখানেও সাতটি প্রশ্নের মধ্যে পাঁচটির উত্তর দিতে হবে। প্রতিটি প্রশ্নের মান ৮।
 হিন্দুধর্ম শিক্ষায় মন্ত্র ও শ্লোক থাকে। এগুলো সঠিক ও শুদ্ধ বানানে লিখতে হবে। তাড়াতাড়ি লিখতে গিয়ে যেন ভুল না হয়, সেদিকে খেয়াল রাখবে।
 ‘দেব-দেবী ও পূজা’ অধ্যায় মনোযোগ দিয়ে পড়বে। বিভিন্ন দেব-দেবীর নাম ও কাজ বিভিন্ন ধরনের। তাই এক দেব-দেবীর কাজ অন্যের নামে লিখবে না। এ বিষয়ে সতর্কভাবে খেয়াল রাখতে হবে।
 ধর্মগ্রন্থ, রামায়ণ ও মহাভারত অংশে বিভিন্ন ধরনের ঘটনা রয়েছে। এগুলো সঠিকভাবে পড়তে হবে। কারণ, এসব ঘটনার মধ্যে নাম ও স্থানের উল্লেখ রয়েছে, যা সঠিকভাবে না লিখলে নম্বর কমে যেতে পারে।
 নীতিশিক্ষামূলক কাহিনি ভালো করে পড়বে। কাহিনিগুলো সঠিকভাবে বুঝে বুঝে পড়বে। তাহলে ভালো নম্বর পাবে।
 পরীক্ষায় ভালো নম্বর পেতে হলে সঠিক উত্তর লিখন, শূন্যস্থান পূরণ, শুদ্ধ/ অশুদ্ধ নির্ণয়, মিলকরণ ইত্যাদি প্রশ্নে বেশি জোর দিতে হবে। এতে শিক্ষার্থীদের পাঠ্যবই খুব ভালো করে পড়তে হবে। তবেই সব প্রশ্নের উত্তর লিখতে পারবে, নম্বরও পাবে বেশি।
ভালো যদি করতে চাও, জেনে রাখো এগুলো
মো. শাহাদৎ হোসেন শাকিল, প্রধান শিক্ষক, তাফালিয়া সরকারি প্রাথমিক বিদ্যালয়, মিরপুর, ঢাকা | তারিখ: ১৬-১১-২০১১
০ মন্তব্য
    প্রিন্টপ্রাথমিক শিক্ষা সমাপনী পরীক্ষার ফলাফলের ওপর ভিত্তি করেই বৃত্তি দেওয়া হয়। সে জন্যতোমাকে বিভিন্ন বিষয়ে সচেতন ও সতর্কথাকতে হবে। প্রতিটি বিষয়ের প্রস্তুতিতে দিতে হবে সমান গুরুত্ব।


 প্রতিটি প্রশ্নের উত্তর লেখার জন্য সময় নির্ধারণ করে নেবে। সেই সময়ের মধ্যে লেখা শেষ করার চেষ্টা করো।
 প্রতিটি বিষয়ের প্রশ্নগুলো তিন ভাগে ভাগ করে নিতে হবে। প্রথম ভাগে অতি গুরুত্বপূর্ণ প্রশ্নগুলো বাছাই করে রিভিশন দাও। দ্বিতীয় ভাগে গুরুত্বপূর্ণ প্রশ্নগুলো বাছাই করে অনুশীলন করো। তৃতীয় ভাগে মোটামুটি গুরুত্বপূর্ণ প্রশ্নগুলো বাছাই করে নিয়মিত চর্চা করো।
 মনে রাখবে, কোনো প্রশ্নই বাদ দেওয়া যাবে না। সম্পূর্ণ পাঠ্যবই আয়ত্তে রাখতে হবে। প্রতিটি বিষয়ের প্রতিটি অধ্যায় সম্পর্কে পরিষ্কার ধারণা রাখতে হবে।
 বড় প্রশ্ন, সংক্ষেপে উত্তর ও অল্প কথায় উত্তরের জন্য সময় ভাগ করে উত্তর লেখার অভ্যাস করো।
 কঠিন বানানগুলো বারবার অনুশীলন করো।
 বাংলা ও ইংরেজি কবিতার শিরোনাম, কবির নাম, বিরাম, যতিচিহ্ন সঠিকভাবে যথাস্থানে বসানো অনুশীলন করো।
 প্রতিটি পরীক্ষায় উত্তরপত্রের সৌন্দর্য বজায় রাখবে। যে প্রশ্নটি খুব ভালো জানো, ওই প্রশ্নের উত্তর শুরুতে লিখবে।
 প্রশ্নের ধরন দেখে উত্তর লিখবে। সংক্ষিপ্ত প্রশ্নের জন্য যে নম্বর থাকে, সে অনুযায়ী উত্তর লিখবে। সংক্ষিপ্ত প্রশ্নের উত্তর বড় প্রশ্নের উত্তরের মতো লিখলে বেশি নম্বর পাওয়া যায় না বরং এতে করে সময়ের অপচয় হয়।
 সব বিষয়ে সমান গুরুত্ব দিয়ে রিভিশন ও অনুশীলন করবে।
 মডেল টেস্টে যেসব বিষয় ভুল ধরা পড়েছে, সেগুলো শুধরে নেবে।


প্রিয় প্রাথমিক শিক্ষা সমাপনী পরীক্ষার্থী, চূড়ান্ত প্রস্তুতির এই সময়ে কোন কোন বিষয়ে আমাদের সবচেয়ে বেশি সচেতন হওয়া দরকার, তা জেনে নেওয়া যাক।
 পরীক্ষার খাতা যেভাবে সাজাবে
পরীক্ষার হলে প্রবেশ করার পর প্রশ্নপত্র হাতে পাওয়ার আগে তুমি পরীক্ষার খাতা পাবে। তখন তোমার প্রথম কাজ হবে পরীক্ষার খাতার কাভার পৃষ্ঠার নির্দিষ্ট স্থান দেখে ও পড়ে নেওয়া। যেখানে পরীক্ষার্থীর ‘নাম...’, ছাপানো থাকবে, তার সামনে তোমার পূর্ণ নাম লিখবে। যেখানে ‘রোল নম্বর...’ ছাপানো থাকবে তার সামনে তোমার পরীক্ষার রোল নম্বর লিখবে। ‘বিষয়...’ যেখানে লেখা থাকবে, তার সামনে ওই দিনের ওই বিষয়ের নাম লিখবে এবং যেখানে ‘পরীক্ষার্থীর স্বাক্ষর...’ কথাটি ছাপানো থাকবে, তার সামনে তোমার স্বাক্ষর দেবে ও পরীক্ষা ‘অনুষ্ঠানের তারিখ...’-এর জায়গায় ওই দিনের তারিখ লিখবে। এসব অতি প্রয়োজনীয় তথ্য অবশ্যই সুন্দর ও স্পষ্ট করে লিখবে। নির্ভুলভাবে লেখার জন্য প্রবেশপত্রের সাহায্য নেওয়াই ভালো।
আর একটি কথা, প্রবেশপত্রে যেমন স্বাক্ষর দিয়েছ, পরীক্ষার খাতা এবং হলের স্বাক্ষরপত্রে একই স্বাক্ষর করবে।
 খাতায় মার্জিন দেওয়া
পরীক্ষার খাতার কাভার পৃষ্ঠায় তথ্যাদি লেখা শেষকরার পর তোমার প্রথম কাজ হলো খাতায় মার্জিন টানা। স্কেল দিয়ে খাতার প্রতিটি সাদা পৃষ্ঠার বাঁ পাশে এক ইঞ্চি এবং ওপরে দেড় ইঞ্চি পরিমাণ মার্জিন টেনে নেবে। সাবধান, খাতা ভাঁজ করে মার্জিন করবে না।
 প্রশ্নপত্র হাতে পাওয়ার পর
প্রশ্নপত্র হাতে পাওয়ার পর সম্পূর্ণ প্রশ্নপত্র মনোযোগ দিয়ে পড়ে নেবে এবং জেনে নেবে মোট কয়টি প্রশ্নের উত্তর তোমাকে লিখতে হবে। তারপর যে প্রশ্নের উত্তর তোমার সবচেয়ে ভালো জানা আছে এবং ভালো নম্বর প্রাপ্তির সম্ভাবনা আছে, সেই প্রশ্নের উত্তর লেখা দিয়ে তোমার পরীক্ষা শুরু করতে পারো। এরপর অন্য যেসব প্রশ্নের উত্তর লিখতে হবে, সেগুলো পরপর সুন্দর, পরিচ্ছন্ন্ন ও স্পষ্টভাবে লিখে যাবে।
 খাতায় যেভাবে উত্তর লিখবে
পরীক্ষার খাতায় প্রতিটি উত্তর লেখার সময় যে প্রশ্নটির উত্তর লিখবে, সেই প্রশ্নের নম্বর অবশ্যই খাতার মাঝামাঝি জায়গায় স্পষ্ট করে লিখবে। খাতার বাঁ পাশের মার্জিনের বাঁয়ে কিছু লেখা যাবে না। ওপরের মার্জিনের নিচে তুমি যে প্রশ্নের উত্তর লিখবে, সেই প্রশ্নের নম্বর লিখবে। যদি কোনো প্রশ্নে ক, খ, গ কিংবা a, b, c ইত্যাদি অংশ থাকে, তবে সেই প্রশ্নের উত্তর লেখার সময় খাতার মাঝখানে ওই প্রশ্নের নম্বর লিখবে; তারপর ঠিক তার সরাসরি নিচে (ক), (খ), (গ) কিংবা (a) (b) (c) ইত্যাদি নম্বর সমপরিমাণ দূরত্ব রেখে স্পষ্ট করে উত্তর লিখে যাবে। কোনো প্রশ্নের উত্তর যদি খাতার পৃষ্ঠার শুরু থেকে লেখার পর ওই পৃষ্ঠার কিংবা পরের পৃষ্ঠার অর্ধেকের বেশি স্থান পর্যন্ত চলে যায়, তবে ওই স্থান থেকে আর একটি নতুন প্রশ্নের উত্তর লেখা শুরু না করাই ভালো। পরবর্তী পৃষ্ঠা থেকে নতুন আরেকটি প্রশ্নের উত্তর শুরু করা ভালো। তবে কোনো পৃষ্ঠার অর্ধেকের কম অংশে যদি একটি প্রশ্নের উত্তর লেখা শেষ হয়ে যায়, তবে যথাযথ ‘গ্যাপ’ রেখে আরেকটি নতুন প্রশ্নের উত্তর লেখা শুরু করতে পারো।


    ShareThis
    Share on Facebook

prothom-alojobs news details small ad


সমাপনী পরীক্ষার ফলাফলের ভিত্তিতে প্রাথমিক বৃত্তি নির্ধারণ করা হবে। কাজেই প্রতিটি বিষয়ের প্রতি সমান গুরুত্ব দেবে। জেনে নাও পরীক্ষার আগের বাকি দিনগুলোতে এবং পরীক্ষার সময় কী করণীয়।
 বেশি রাত জেগে পড়বে না। অকারণে দৌড়ঝাঁপ করবে না। সময়মতো বিশ্রাম নেবে।
 যে ধরনের কলম দিয়ে লিখে তুমি স্বাচ্ছন্দ্য বোধ করো, সে ধরনের বেশ কয়েকটি কলম কিনে এখন থেকে শুধু সেই কলম ব্যবহার করবে। কলমগুলো গতিশীল করে পরীক্ষার জন্য প্রস্তুত রাখবে। কারণ, নতুন কলমে লেখা ভালো হয় না। লেখার গতিও কমে যায়।
 পরীক্ষক তোমাকে নয়, বরং তোমার উত্তরপত্র দেখে মূল্যায়ন করবেন। তাই হাতের লেখা স্পষ্ট ও পরিচ্ছন্ন হতে হবে।
 বানান ভুলের জন্য নম্বর কমে যায়। তাই জটিল ও কঠিন বানানগুলো বারবার অনুশীলন করবে। সাধু ও চলিত ভাষার মিশ্রণ করবে না।
 বাংলা বিষয়ে সবগুলো প্রশ্নের উত্তর নির্ধারিত সময়ের মধ্যে দেওয়ার চেষ্টা করবে। অযথা অপ্রাসঙ্গিক কথা লিখে উত্তর বড় করে লিখতে গিয়ে কোনো প্রশ্ন বাদ দেওয়া ঠিক হবে না।
 গণিত মুখস্থ করার বিষয় নয়। তাই গণিতের সমস্যাগুলো বুঝে যথাযথ নিয়ম বজায় রেখে নিয়মিত অনুশীলন করতে হবে।
 জ্যামিতির চিত্র, বিজ্ঞানের প্রাসঙ্গিক চিত্র, সমাজের মানচিত্র পেনসিল দিয়ে নিয়মিত অনুশীলন করবে। উত্তরপত্রের মার্জিন টানতেও পেনসিল ব্যবহার করবে।
 পরিবেশ পরিচিতি সমাজ, পরিবেশ পরিচিতি বিজ্ঞান ও ধর্ম বিষয়ের নৈর্ব্যক্তিক অংশের জন্য পাঠ্যবইয়ের অনুশীলনীতে প্রদত্ত নৈর্ব্যক্তিক ছাড়াও পাঠ্যবইয়ের প্রতিটি অধ্যায়ের তথ্যবহুল বাক্যগুলো আত্মস্থ করতে হবে।
 পরীক্ষার আগের দিন বিকেলে অথবা সন্ধ্যায় প্রবেশপত্র, কলম, পেনসিল, স্কেল, কম্পাস ও রাবারসহ প্রয়োজনীয় উপকরণ গুছিয়ে রাখবে।
 পরীক্ষা শুরুর অন্তত ২০ থেকে ৩০ মিনিট আগেই কেন্দ্রে পৌঁছার চেষ্টা করবে। পরীক্ষার কক্ষে প্রবেশের আগে প্রয়োজনে টয়লেট সেরে নেবে।
 উত্তর লেখার আগে অবশ্যই প্রশ্নপত্রটি ভালোভাবে পড়বে। সব কটি প্রশ্নের উত্তর ভালোভাবে জানা থাকলে ধারাবাহিকতা রক্ষা করাই ভালো। যে প্রশ্নের উত্তর ভালো জানা রয়েছে, সেগুলোই আগে লিখবে। লক্ষ রাখবে, সংক্ষেপে উত্তরের মধ্যে যেন রচনামূলক প্রশ্ন কিংবা রচনামূলক উত্তরে সংক্ষেপে উত্তর লেখা না হয়। উল্লেখ্য, প্রশ্নপত্র পড়ার জন্য ৫ মিনিট এবং পরীক্ষা শেষে রিভিশনের জন্য ১০ মিনিট অর্থাৎ (৫+১০)=১৫ মিনিট সময় বাদ দিয়ে ১ ঘণ্টা ৪৫ মিনিটের মধ্যে সবগুলো উত্তর লেখার চেষ্টা করবে।
 অতিরিক্ত লুজশিট নেওয়ার সঙ্গে সঙ্গে পৃষ্ঠা নম্বর দেবে। উত্তরপত্র জমা দেওয়ার আগে লুজশিটের নম্বর অনুযায়ী সাজিয়ে মূল খাতার সঙ্গে স্টাপলার পিন দিয়ে আটকে দেবে বা সুই ও সুতা দিয়ে সেলাই করে দেবে।


প্রিয় পরীক্ষার্থীরা, এখন নতুন করে শেখার কিছু নেই। তবে কিছু প্রশ্নের যথাযথ উত্তর লেখার নিয়ম জেনে রাখা জরুরি। এসো তাহলে, সেসব প্রশ্নের উত্তর সঠিকভাবে লেখার নিয়ম জেনে নেওয়া যাক।
বাংলা
বাংলা বিষয়ের প্রশ্নপত্রের ৪ নম্বর প্রশ্নে থাকে শব্দের অর্থ লেখা। নির্ভুল বানানে প্রদত্ত শব্দের যথার্থ অর্থ লিখতে পারলে পূর্ণ নম্বর পাওয়া যায়। যেমন, প্রশ্নে দেওয়া আছে, শব্দের অর্থ লেখো (যেকোনো পাঁচটি)। অবধারিত, গুরু, বিনোদন।
দেওয়া হলো:
নিচে উত্তর লেখার নমুনা:
৪ নম্বর প্রশ্নের উত্তর
প্রদত্ত শব্দ শব্দের অর্থ
অবধারিত নিশ্চিত
গুরু শিক্ষক
বিনোদন আমোদ।
অথবা, নিচের নিয়মেও উত্তর লিখতে পারো:
অবধারিত—নিশ্চিত।
গুরু—শিক্ষক।
বিনোদন—আমোদ।
প্রশ্ন: প্রদত্ত অংশটুকু খাতায় লিখে বন্ধনীর ( ) মধ্য থেকে সঠিক অংশটুকু বেছে নিয়ে এর পাশে লেখো।
ক. হাউই চড়ে চায় যেতে কে—
স্বর্গপানে/চন্দ্রলোকের অচিনপুরে/আকাশ ফুঁড়ে
উত্তর লেখার নমুনা:
ক. হাউই চড়ে চায় যেতে কে চন্দ্রলোকের অচিনপুরে।
প্রশ্ন: বিপরীত শব্দ লেখো: গরিব, কাঁদা, সুখ, আদর।
উত্তর লেখার নমুনা:
প্রদত্ত শব্দ বিপরীত শব্দ
গরিব ধনী
কাঁদা হাসা
সুখ দুঃখ।
প্রশ্ন: যুক্ত বর্ণ ব্যবহার করে শব্দ গঠন করো: ন্ধ, ন্দ, ম্ব।
উত্তর লেখার নমুনা:
প্রদত্ত যুক্ত বর্ণ গঠিত শব্দ
ন্ধ অন্ধকার
ন্দ আনন্দ
ম্ব অনাড়ম্বর।
প্রশ্ন: বাক্যের ক্রিয়াপদের চলতি রূপ লেখো।
ক. বন্য জন্তুদের মধ্যে প্রচণ্ড শক্তিধর হইতেছে গরিলা।
উত্তর লেখার নমুনা:
বাক্যে প্রদত্ত ক্রিয়া চলতি রূপ
হইতেছে হচ্ছে
প্রশ্ন: প্রদত্ত শব্দের দুটি করে সমার্থক শব্দ লেখো: আকাশ, বায়ু, পাহাড়, সূর্য।
উত্তর লেখার নমুনা:
প্রদত্ত শব্দ সমার্থক শব্দ
আকাশ গগন, অম্বর
বায়ু বাতাস, হাওয়া
পাহাড় পর্বত, গিরি।
অন্যান্য বিষয়
পরিবেশ পরিচিতি সমাজ, পরিবেশ পরিচিতি বিজ্ঞান, ধর্মশিক্ষা ও গণিত বিষয়ে ‘শূন্যস্থান পূরণ করো’ প্রশ্নটি থাকে। শূন্যস্থান পূরণ প্রশ্নের নির্দেশ অনুসারেই লিখতে হবে। কোনো বিশেষ নির্দেশনা থাকলে শূন্যস্থান পূরণ যেভাবে লেখা দরকার।
প্রশ্ন: শূন্যস্থান পূরণ করো।
ক. আমাদের চারপাশে......ধরনের উদ্ভিদ রয়েছে।
উত্তর লেখার নমুনা:
ক. আমাদের চারপাশে নানান ধরনের উদ্ভিদ রয়েছে।
লক্ষ করো: প্রতিটি বিষয়ের শূন্যস্থান পূরণের ক্ষেত্রে পাঠ্যবইয়ের তথ্য দিয়েই শূন্যস্থান পূরণ করতে হয়। বানান ভুল হলে কিংবা পাঠ্যবইয়ে দেওয়া তথ্যের বিকল্প তথ্য লিখলে তোমার নম্বর অনিশ্চিত হয়ে পড়বে। যেমন—ওপরের শূন্যস্থানে পাঠ্যবইয়ে দেওয়া শব্দ বা তথ্য হলো নানান, তুমি যদি নানা লিখে দাও, তাহলে কাটা যাবে।
প্রশ্ন: সঠিক উত্তরটি লেখো।
পরিবেশ পরিচিতি সমাজ, পরিবেশ পরিচিতি বিজ্ঞান, গণিত ও ধর্মশিক্ষা বিষয়ের প্রশ্নপত্রে ‘সঠিক উত্তরটি উত্তরপত্রে লেখো’ প্রশ্নটি থাকে। এ প্রশ্নের উত্তর যেভাবে লেখা দরকার:
প্রশ্ন: সঠিক উত্তরটি উত্তরপত্রে লেখো।
ক. ইউনিসেফ কাদের জন্য কাজ করে?
(১) সবার জন্য
(২) নারীদের জন্য
(৩) শিশুদের জন্য
(৪) পুরুষদের জন্য

উত্তর লেখার নমুনা:
ক. (৩) শিশুদের জন্য।
সমাজ, বিজ্ঞান, ধর্মশিক্ষা বিষয়ের আরেকটি প্রশ্ন থাকে— সত্য/মিথ্যা, শুদ্ধ/ভুল নির্ণয় কিংবা শু/অ, শু/ভু, স/মি, শুদ্ধ/অশুদ্ধ লেখা। প্রশ্নের নির্দেশনা অনুসারে এই প্রশ্নের উত্তর দিতে হয়। যেমন—
প্রশ্ন: নিচের বাক্যগুলো খাতায় লিখে যেটি সত্য সেটির ডান পাশে ‘সত্য’ এবং যেটি মিথ্যা সেটির ডান পাশে ‘মিথ্যা’ লেখো।
(ক) কাজ করার সামর্থ্যকে শক্তি বলে।
নমুনা উত্তর: (ক) কাজ করার সামর্থ্যকে শক্তি বলে।—‘শুদ্ধ’
লক্ষ করো: ওপরের দুটি নমুনা উত্তরেই প্রশ্নের নির্দেশনা অনুসরণ করে উত্তর লেখা হয়েছে।
মিলকরণ: সমাজ, বিজ্ঞান, ধর্মশিক্ষা ও ইংরেজিতে মিলকরণ থাকে।
প্রশ্ন: বাম পাশের কথাগুলোর সঙ্গে ডান পাশের কথাগুলো মিল করে খাতায় লেখো।
ক. পরিষ্কার-পরিচ্ছন্নতা.................
খ. .......................................
গ. .....................................
ঘ. ........................আমাদের সুস্থ রাখে।
উত্তর লেখার নমুনা:
ক. পরিষ্কার-পরিচ্ছন্নতা আমাদের সুস্থ রাখে।


২য় স্থান অধিকারী
সর্বমোট প্রাপ্ত নম্বর-৫৯৬
প্রাথমিক শিক্ষা সমাপনী পরীক্ষা-২০১০
আমি পরীক্ষার আগের রাতে অনেক রাত পর্যন্ত পড়িনি। নতুন কোনো পড়াও পড়িনি। তোমরাও নতুন কিছু পড়বে না। আগে যা পড়েছ, তা-ই ভালো করে রিভিশন দেবে। মনে রেখো, রিভিশনের ওপরই নির্ভর করবে তোমার পরীক্ষা কেমন হবে। আমি নোট বই বা গাইড বইয়ের চেয়ে বোর্ডের পাঠ্যবইকে গুরুত্ব দিয়েছি। পরীক্ষার হলে গিয়ে মাথা ঠান্ডা রেখে বুঝে-শুনে উত্তর লিখতে হবে।
গণিত পরীক্ষার সময় অযথা তাড়াতাড়ি করা উচিত নয়। কারণ, গণিতে সবগুলো উত্তর লিখে যথেষ্ট সময় হাতে পাওয়া যায়। তাড়াহুড়ো করতে গেলে হঠাৎ করে একটা ভুল হয়ে যেতে পারে। এতে অনেক নম্বর হাতছাড়া হয়ে যাবে। তখন ভালো ফল পাওয়া সম্ভব না-ও হতে পারে।
সহজ বাক্যে প্রতিটি প্রশ্নের উত্তর লিখেছি। তোমরাও তা-ই করবে। বাংলায় যেহেতু অনেক বেশি লিখতে হয়, তাই প্রশ্নের উত্তর বুঝে সময় ভাগ করে নেবে।
কোনো প্রশ্নের উত্তর অসম্পূর্ণ রাখবে না। উত্তর অসম্পূর্ণ রাখলে নম্বর কমে যেতে পারে। উত্তর শেষ করার পর অবশ্যই খাতা রিভিশন দেবে। এতে ভুল থাকলে তা ধরা পড়বে এবং ভুল থাকলে তা সংশোধন করে নিতে পারবে।
প্রাথমিক শিক্ষা সমাপনী পরীক্ষার ফলাফলের ভিত্তিতে দুই ধরনের বৃত্তি প্রদান করা হয়।
১. ট্যালেন্টপুল বৃত্তি। ২. সাধারণ বৃত্তি।
# দুই ধরনের বৃত্তিরই ৫০ শতাংশ ছাত্রদের জন্য ও ৫০ শতাংশ ছাত্রীদের জন্য নির্ধারিত থাকে। তবে নির্ধারিত কোটায় যোগ্য প্রার্থী পাওয়া না গেলে ছাত্রের বৃত্তি ছাত্রী দ্বারা এবং ছাত্রীর বৃত্তি ছাত্র দ্বারা পূরণ করা হয়।


ট্যালেন্টপুল বৃত্তি 
প্রতি থানা বা উপজেলায় সর্বোচ্চ নম্বরধারী ছাত্র ও ছাত্রীদের মেধাক্রম অনুসারে পূর্বনির্ধারিত সংখ্যক ট্যালেন্টপুল বৃত্তি প্রদান করা হয়। তবে কোনো থানা বা উপজেলায় যোগ্য প্রার্থী পাওয়া না গেলে তা একই জেলার মেধাক্রম অনুসারে পরবর্তী যোগ্য প্রার্থী দ্বারা পূরণ করা হয়।

সাধারণ বৃত্তি 
সাধারণ বৃত্তি প্রদানের ইউনিট হলো থানা বা উপজেলাগুলোর ইউনিয়ন ও পৌরসভা বা সিটি করপোরেশনের ওয়ার্ড, অর্থাৎ পৌর ওয়ার্ড বা ইউনিয়নভিত্তিক সাধারণ বৃত্তি দেওয়া হয়ে থাকে। তবে কোনো ইউনিয়ন বা পৌর ওয়ার্ডে যোগ্য প্রার্থী পাওয়া না গেলে সে ক্ষেত্রে থানা বা উপজেলার যোগ্য প্রার্থী, অর্থাৎ অপেক্ষাকৃত বেশি নম্বরপ্রাপ্ত প্রার্থী দ্বারা পূরণ করা হয়। এ ছাড়া একাধিক প্রার্থীর প্রাপ্ত সর্বমোট নম্বর একই হলে যথাক্রমে বাংলা, গণিত ও ইংরেজিতে বেশি নম্বর প্রাপ্ত প্রার্থীকে অগ্রাধিকার দেওয়া হয়।
প্রাথমিক শিক্ষা সমাপনী পরীক্ষার ফলাফলের ভিত্তিতে দুই ধরনের বৃত্তি প্রদান করা হয়।
১. ট্যালেন্টপুল বৃত্তি। ২. সাধারণ বৃত্তি।
# দুই ধরনের বৃত্তিরই ৫০ শতাংশ ছাত্রদের জন্য ও ৫০ শতাংশ ছাত্রীদের জন্য নির্ধারিত থাকে। তবে নির্ধারিত কোটায় যোগ্য প্রার্থী পাওয়া না গেলে ছাত্রের বৃত্তি ছাত্রী দ্বারা এবং ছাত্রীর বৃত্তি ছাত্র দ্বারা পূরণ করা হয়।

ট্যালেন্টপুল বৃত্তি 
প্রতি থানা বা উপজেলায় সর্বোচ্চ নম্বরধারী ছাত্র ও ছাত্রীদের মেধাক্রম অনুসারে পূর্বনির্ধারিত সংখ্যক ট্যালেন্টপুল বৃত্তি প্রদান করা হয়। তবে কোনো থানা বা উপজেলায় যোগ্য প্রার্থী পাওয়া না গেলে তা একই জেলার মেধাক্রম অনুসারে পরবর্তী যোগ্য প্রার্থী দ্বারা পূরণ করা হয়।

সাধারণ বৃত্তি 
সাধারণ বৃত্তি প্রদানের ইউনিট হলো থানা বা উপজেলাগুলোর ইউনিয়ন ও পৌরসভা বা সিটি করপোরেশনের ওয়ার্ড, অর্থাৎ পৌর ওয়ার্ড বা ইউনিয়নভিত্তিক সাধারণ বৃত্তি দেওয়া হয়ে থাকে। তবে কোনো ইউনিয়ন বা পৌর ওয়ার্ডে যোগ্য প্রার্থী পাওয়া না গেলে সে ক্ষেত্রে থানা বা উপজেলার যোগ্য প্রার্থী, অর্থাৎ অপেক্ষাকৃত বেশি নম্বরপ্রাপ্ত প্রার্থী দ্বারা পূরণ করা হয়। এ ছাড়া একাধিক প্রার্থীর প্রাপ্ত সর্বমোট নম্বর একই হলে যথাক্রমে বাংলা, গণিত ও ইংরেজিতে বেশি নম্বর প্রাপ্ত প্রার্থীকে অগ্রাধিকার দেওয়া হয়।
