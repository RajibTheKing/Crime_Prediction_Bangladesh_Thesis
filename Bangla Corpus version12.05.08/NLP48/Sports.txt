অস্ট্রেলিয়ান ওপেন হল চারটি টেনিস গ্র্যান্ড স্ল্যাম টুর্নামেন্টের প্রথমটি যা প্রতিবছর জানুয়ারিতে মেলবোর্ন পার্কে অনুষ্ঠিত হয়। অস্ট্রেলিয়ান ওপেন ১৯০৫ সাল থেকে ১৯৮৭ সাল পর্যন্ত গ্রাস কোর্টে অনুষ্ঠিত হলেও ১৯৮৮ সাল থেকে হার্ড কোর্টে অনুষ্ঠিত হচ্ছে। ম্যাট্‌স উইল্যান্ডার হলেন একমাত্র পুরুষ খেলোয়াড় যিনি গ্রাস ও হার্ড দুই কোর্টেই এই টুর্নামেন্ট জিতেছেন। অন্যান্য গ্র্যান্ড স্ল্যাম টুর্নামেন্টের মতো অষ্ট্রেলিয়ান ওপেনেও পুরুষ ও মহিলা একক; পুরুষ, মহিলা ও মিশ্র দ্বৈত; জুনিয়র, হুইলচেয়ার ও লিজেন্ডদের প্রতিযোগিতা অনুষ্ঠিত হয়। এই ওপেনের দুটি প্রধান কোর্ট হচ্ছে রড লেভার অ্যারিনা ও হাইসেন্স অ্যারিনা। কোর্ট দুটোর বিশেষ ছাদ রয়েছে যেগুলো বেশি গরম বা বৃষ্টিতে বন্ধ রাখা যায়। অস্ট্রেলিয়ান ওপেন ও উইমবল্ডন এ দুটি স্ল্যামই কেবল ইনডোরে খেলা হয়। এটি গ্রীষ্মের মাঝামাঝি অনুষ্ঠিত হয়। তাপমাত্রা অসহনীয় অবস্থায় পৌঁছালে সর্বোচ্চ তাপমাত্রা নীতি(extreme-heat policy) গ্রহণ করা হয়। অস্ট্রেলিয়ান ওপেনে সাধারণত প্রচূর দর্শক সমাগম ঘটে। ২০১০ অস্ট্রেলিয়ান ওপেনে একদিনে ৭৭,০৪৩ দর্শকের উপস্থিতি এবং সর্বমোট ৬৫৩,৮৬০ দর্শকের উপস্থিতি যে কোন গ্র্যান্ড স্ল্যামের জন্য রেকর্ড।[২] ২০ বছর ধরে থাকা রিবাউন্ড এইস সারফেস ২০০৮ সালে থেকে প্লেক্সিকুশন সারফেসে পরিবর্তন করা হয়। [৩] এই নতুন সারফেসের সুবিধা হল এটি বেশি স্থায়ী এবং বেশি তাপমাত্রার জন্য উপযোগী। এই পরিবর্তন মতবিরোধের সম্মুখীন হয় কারণ এটি ইউ.এস. ওপেনে ব্যবহৃত ডেকোটার্ফ সারফেসের মতোই। [৪] পুরুষ এককে রজার ফেদেরার এবং মহিলা এককে সেরেনা উইলিয়ামস রিবাউন্ড এইস ও প্লেক্সিকুশন এ দুই সারফেসেই এই টুর্নামেন্ট জিতেছেন । সূচিপত্র [আড়ালে রাখো] ১ ইতিহাস ১.১ সাম্প্রতিক উপস্থিতি ২ ট্রফি ও প্রাইজমানি ৩ বর্তমান চ্যাম্পিয়ন ৪ পাদটীকা ৫ বহিঃসংযোগ [সম্পাদনা] ইতিহাস রিবাউন্ড এইস সারফেসে মার্গারেট কোর্ট অ্যারিনা, ব্যাকগ্রাউন্ডে রড লেভার অ্যারিনা রড লেভার অ্যারিনা, মেলবোর্ন পার্ক, মেলবোর্ন। খেলার প্রধান কোর্ট। অস্ট্রেলিয়ান ওপেন টেনিস অস্ট্রেলিয়া দ্বারা নিয়ন্ত্রিত, যা আগে লন টেনিস অ্যাসোসিয়েশন অব অস্ট্রেলিয়া নামে পরিচিত ছিল। এই টুর্নামেন্ট প্রথমে অস্ট্রেলেশিয়ান চ্যাম্পিয়নশিপ নামে পরিচিত ছিল। ১৯২৭ সালে এর নাম হয় অস্ট্রেলিয়ান চ্যাম্পিয়নশিপ এবং ১৯৬৯ সালে অস্ট্রেলিয়ান ওপেন।[৫] ১৯০৫ সাল থেকে অস্ট্রেলিয়ান ওপেন অস্ট্রেলিয়ার পাঁচটি ও নিউজিল্যান্ডের দুটি শহরে অনুষ্ঠিত হয়েছেঃ মেলবোর্ন (৫৪ বার), সিডনি (১৭ বার), অ্যাডিলেড (১৪ বার), ব্রিসবেন (৭ বার), পার্থ (৩ বার), ক্রাইস্টচার্চ (১৯০৬ সালে), এবং হাস্টিংস (১৯১২ সালে).[৫] ভৌগলিক দূরত্ব ও যাতায়াত সমস্যার কারণে প্রথমদিকের টুর্নামেন্টগুলোতে খেলোয়াড়ের অভাব ছিল। ১৯৬৯ সালে টুর্নামেন্টটি অস্ট্রেলিয়ান ওপেন নামে ব্রিসবেনে সকল খেলোয়াড়ের জন্য উন্মুক্ত হিসেবে আয়োজিত হয়।[৬] ১৯৭২ সালে যখন এটি প্রতি বছর একই শহরে আয়োজনের সিদ্ধান্ত নেয়া হয়, কুইয়ং লন টেনিস ক্লাবকেই নির্বাচিত করা হয় কারণ পৃষ্ঠপোষকরা মেলবোর্নকেই পছন্দ করতেন বেশি। ১৯৮৮ সালের টুর্নামেন্টে কুইয়ং লন টেনিস ক্লাব থেকে মেলবোর্ন পার্কে(পূর্বের ফ্লিন্ডার্স পার্ক) স্থানান্তর করা হয় এবং প্রথম রিবাউন্ড এইস সারফেসে খেলা হয়। এবছর ৯০ শতাংশ দর্শক বেড়ে যায়। [৭] টুর্নামেন্টটি সাধারণত ডিসেম্বর বা ডিসেম্বর-জানুয়ারি মাস মিলিয়ে অনুষ্ঠিত হত। ১৯৮৫ সালের ডিসেম্বরের পর ১৯৮৭ সালের জানুয়ারিতে অনুষ্ঠিত হবার কারণে ১৯৮৬ সালে এটি অনুষ্ঠিত হয় নি। ১৯৮৭ সালের পর থেকে নিয়মিত জানুয়ারি মাসে অনুষ্ঠিত হয়ে আসছে। [সম্পাদনা] সাম্প্রতিক উপস্থিতি ২০০৮ অষ্ট্রেলিয়ান ওপেনে মার্গারেট কোর্ট অ্যারিনার প্রশস্ত ভিউ। ২০১০ – ৬৫৩,৮৬০[৮] ২০০৯ – ৬০৩,১৬০[৯] ২০০৮ – ৬০৫,৭৩৫[১০] ২০০৭ – ৫৫৪,৮৫৮[১১] ২০০৬ – ৫৫০,৫৫০[১২] ২০০৫ – ৫৪৩,৮৭৩[১৩] ২০০৪ – ৫২১,৬৯১[১২] [সম্পাদনা] ট্রফি ও প্রাইজমানি মহিলা এককের বিজয়ীকে ডাফনে আখার্স্ট মেমোরিয়াল কাপ দেয়া হয়। পুরুষ এককের বিজয়ীকে নরম্যান ব্রুকস চ্যালেঞ্জ কাপ দেয়া হয়। ২০১০ সাল থেকে পুরুষ ও মহিলা এককের বিজয়ীকে সমপরিমাণ প্রাইজমানি দেয়া হচ্ছে। ২০১০ ও ২০১১ সালের পুরুষ ও মহিলা এককের প্রাইজমানি:[১৪] ২০১১ ২০১০ প্রথম রাউন্ড $২০,০০০ $১৯,৫০০ দ্বিতীয় রাউন্ড $৩২,০০০ $৩১,৫০০ তৃতীয় রাউন্ড $৫৪,৫০০ $৫২,০০০ চতুর্থ রাউন্ড $৯৩,০০০ $৮৯,০০০ কোয়ার্টার ফাইনালিস্ট $২১০,০০০ $২০০,০০০ সেমি ফাইনালিস্ট $৪২০,০০০ $৪০০,০০০ রানার্স আপ $১,১০০,০০০ $১,০৫০,০০০ চ্যাম্পিয়ন $২,২০০,০০০ $২,১০০,০০০ [সম্পাদনা] বর্তমান চ্যাম্পিয়ন ২০১১ সালের অস্ট্রেলিয়ান ওপেনের চ্যাম্পিয়নরা হলেনঃ নোভাক জকোভিচ, অ্যান্ডি মারেকে ফাইনালে ৬-৪, ৬-২, ৬-৩ গেমে হারিয়ে দ্বিতীয় বারের মতো অস্ট্রেলিয়ান ওপেনে পুরুষ এককের শিরোপা জেতেন। এটি ক্যারিয়ারেরও দ্বিতীয় গ্র্যান্ড স্ল্যাম শিরোপা। কিম ক্লিস্টার্স, মহিলা এককের ফাইনালে লি নাকে ৩-৬, ৬-৩, ৬-৩ গেমে হারিয়ে প্রথম অস্ট্রেলিয়ান ওপেন এবং চতুর্থ গ্র্যান্ড স্ল্যাম শিরোপা অর্জন করেন। বব ব্রায়ান, মাইক ব্রায়ানের সাথে পুরুষ দ্বৈতে তিনবারের ডিফেন্ডিং চ্যাম্পিয়ন। এই দুই ভাই একত্রে পঞ্চম অস্ট্রেলিয়ান ওপেন এবং নবম গ্র্যান্ড স্ল্যাম শিরোপা অর্জন করেন। মাইক ব্রায়ান, যমজ ভাই বব ব্রায়ানের সাথে পুরুষ দ্বৈতে চ্যাম্পিয়ন। জিসেলা দুলকো, মহিলা দ্বৈতে প্রথম অস্ট্রেলিয়ান ওপেন ও প্রথম গ্র্যান্ড স্ল্যাম শিরোপা। ফ্ল্যাভিয়া প্যানেত্তা, মহিলা দ্বৈতে প্রথম অস্ট্রেলিয়ান ওপেন ও প্রথম গ্র্যান্ড স্ল্যাম শিরোপা। ক্যাটারিনা সেব্রোতনিক, মিশ্র দ্বৈতে প্রথম অস্ট্রেলিয়ান ওপেন ও পঞ্চম গ্র্যান্ড স্ল্যাম শিরোপা। ড্যানিয়েল নেস্তর, মিশ্র দ্বৈতে দ্বিতীয় অস্ট্রেলিয়ান ওপেন শিরোপা। [সম্পাদনা] পাদটীকা ↑ Prize Money। প্রকাশক: australianopen.com। সংগৃহীত হয়েছে: 20 December 2010। ↑ The Final Word: Australian Open 2010 ↑ List of Classified Court Surfaces ↑ http://boston.bizjournals.com/boston/stories/2008/01/28/story7.html ↑ ৫.০ ৫.১ Tristan Foenander। History of the Australian Open – the Grand Slam of Asia/Pacific। প্রকাশক: Australian Open। সংগৃহীত হয়েছে: 2008-01-22। ↑ Milton Tennis Centre। প্রকাশক: Australian Stadiums। সংগৃহীত হয়েছে: 2008-01-25। ↑ Frank Cook (14 February 2008)। Open began as Aussie closed shop। । প্রকাশক: news.com.au। সংগৃহীত হয়েছে: 2008-01-22। ↑ Federer wins fourth Australian Open, 16th major singles title। 31 January 2010। সংগৃহীত হয়েছে: 7 March 2010। ↑ Australian Open 2009 - the final word ↑ The Australian Open - History of Attendance (PDF)। প্রকাশক: Australian Open। archived from the original on 5 September 2007। সংগৃহীত হয়েছে: 30 January 2008। ↑ AO 2007: The Final Word। প্রকাশক: Tennis Australia। সংগৃহীত হয়েছে: 25 January 2008। ↑ ১২.০ ১২.১ Australian Open Tennis Attendance History — Altius Directory ↑ "Safin credits Lundgren for resurgence"। Sports Illustrated (CNN)। 30 January 2005। সংগৃহীত হয়েছে: 25 January 2008। ↑ Prize Money। প্রকাশক: AustralianOpen.com। সংগৃহীত হয়েছে: 19 January 2011। প্রাচীন গ্রীসে দেবতাদের বাসভূমি বলে গণ্য অলিম্পাস পাহাড়ের পাদদেশে দেবতাদের সম্মানার্থে যে খেলাধূলার প্রতিযোগিতা আয়োজন করা হতো তাকে অলিম্পিক গেমস বলা হয়। খ্রিস্টপূর্ব ৭৭৬ অব্দ হতে চলে ৩৯৬ খ্রিস্টাব্দে এই খেলা বন্ধ হয়ে যায়। পরবর্তীতে ১৮৯৬ সালে ফ্রান্সের ব্যারন পিয়ের দ্য কুবেরত্যাঁর উদ্যোগে অলিম্পিক গেমস পুনঃপ্রতিষ্ঠিত হয়। তখন থেকে এই খেলা চার বছর অন্তর অন্তর অনুষ্ঠিত হয়ে আসছে। ১৯১৩ থেকে ১৯১৯ প্রথম বিশ্বযুদ্ধের কারণে এবং ১৯৩৭ থেকে ১৯৪৭ দ্বিতীয় বিশ্বযুদ্ধের কারণে এই আয়োজন স্থগিত ছিল। অলিম্পিক গ্রীন চীনের বেইজিং এ অবস্থিত একটি অলিম্পিক পার্ক যা ২০০৮ গ্রীষ্মকালীন অলিম্পিক উপলক্ষে তৈরি করা হয়েছে। অ্যাডিডাস জাবুলানি ২০১০ ফিফা বিশ্বকাপের অফিশিয়াল বল। ২০০৯ এর ৪ ডিসেম্বরে বলটি আনুষ্ঠানিকভাবে উদ্বোধন করা হয় দক্ষিণ আফ্রিকার কেপ টাউনে। জুলু ভাষায় জাবুলানি শব্দের অর্থ “উল্লাস করা”। বলটির নকশা ইংল্যান্ডের লাফবোরো ইউনিভার্সিটিতে প্রস্তুত করা হয়েছে। তাছাড়া এই বলটি সংযুক্ত আরব আমিরাতে অনুষ্ঠিত ২০০৯ ফিফা ক্লাব ওয়ার্ল্ড কাপেও ব্যবহৃত হয়েছে। অ্যাডিডাস জাবুলানির একটি বিশেষ সংস্করণ (জাবুলানি অ্যাঙ্গোলা) ২০১০ আফ্রিকান কাপ অফ নেশনস্‌-এও ব্যবহৃত হয়েছিল। [সম্পাদনা] বহিঃসংযোগ 