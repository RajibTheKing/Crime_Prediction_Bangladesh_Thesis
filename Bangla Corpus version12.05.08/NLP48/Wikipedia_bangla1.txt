http://bn.wikipedia.org/wiki/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6

বাংলাদেশ উইকিপিডিয়া, মুক্ত বিশ্বকোষ থেকে ঝাঁপ দাও: পরিভ্রমণ, অনুসন্ধান বাংলাদেশ গণপ্রজাতন্ত্রী বাংলাদেশ নীতিবাক্য নেই জাতীয় সঙ্গীত আমার সোনার বাংলা রাজধানী ঢাকা বৃহত্তম নগরী রাজধানী রাষ্ট্রভাষা (সমূহ) বাংলা সরকার সংসদীয় গণতন্ত্র - রাষ্ট্রপতি জিল্লুর রহমান - প্রধানমন্ত্রী শেখ হাসিনা স্বাধীনতা পাকিস্তান থেকে - ঘোষিত ২৬ মার্চ ১৯৭১ - বিজয় দিবস ১৬ ডিসেম্বর ১৯৭১ আয়তন - মোট ১৪৭,৫৭০ বর্গকিমি (৯৪তম) ৫৫,৫৯৯ বর্গমাইল - জলভাগ (%) ৭.০ জনসংখ্যা - ২০১০ আনুমানিক ১৬.৪৪ কোটি[১] (৭ম) - ২০০১ আদমশুমারি ১২৯,২৪৭,২৩৩ - ঘনত্ব ১০৯৯ /বর্গকিমি (৫ম) ২৯১৮ /বর্গমাইল জিডিপি (পিপিপি) ২০০৯ আনুমানিক - মোট $২৪২.১৮ বিলিয়ন[২] (৪৫তম) - মাথাপিছু $১,৪৭০.৩৮ (১৫২তম) জিনি সহগ? (২০০৫) ৩৩.২[৩] (মধ্যম) মানব উন্নয়ন সূচক (২০০৭) ০.৫৪৩[৪] (মধ্যম) (১৪৬তম) মুদ্রা টাকা (বিডিটি) সময় স্থান বিএসটি (ইউটিসি+৬) ইন্টারনেট টিএলডি .বিডি কলিং কোড +৮৮০ (সাবকোডসমূহ) 1 গণনাকৃত জনসংখ্যা, পৃ.৪, আদম শুমারি ২০০১, প্রাথমিক প্রতিবেদন। প্রকাশক: বাংলাদেশ পরিসংখ্যান ব্যুরো। ২০০১-০৮। । বাংলাদেশ সহায়িকা · তথ্য দক্ষিণ এশিয়ার একটি রাষ্ট্র যার আনুষ্ঠানিক নাম গণপ্রজাতন্ত্রী বাংলাদেশ। ১৯৪৭ খ্রিস্টাব্দে ব্রিটিশ ঔপনিবেশিক শাসনাবসানে ভারতীয় উপমহাদেশ বিভক্ত হয়ে পাকিস্তান নামে যে দেশটি সৃষ্টি হয়েছিলো, তার পূর্বাঞ্চলীয় প্রদেশ পূর্ব পাকিস্তান শোষণ, বৈষম্য ও নিপীড়নের বিরুদ্ধে সশস্ত্র সংগ্রামের মধ্য দিয়ে ১৯৭১ খ্রিস্টাব্দে একটি স্বাধীন ও সার্বভৌম দেশ হিসাবে প্রতিষ্ঠিত হয়। স্বাধীনতা পরবর্তী সময়ে দারিদ্র্যপীড়িত বাংলাদেশে বিভিন্ন সময় ঘটেছে দুর্ভিক্ষ ও প্রাকৃতিক দুর্যোগ ; এছাড়াও প্রলম্বিত রাজনৈতিক অস্থিতিশীলতা ও পুনঃপৌনিক সামরিক অভ্যুত্থান এদেশের অগ্রগতিকে বাধাগ্রস্ত করেছে। ১৯৯১ খ্রিস্টাব্দে গণতান্ত্রিক শাসনব্যবস্থা পুনঃপ্রতিষ্ঠিত হবার পর থেকে বাংলাদেশ ধীরে ধীরে অর্থনৈতিক প্রগতি ও সমৃদ্ধির পথে এগিয়ে চলেছে। বিশ্বের সবচেয়ে জনবহুল দেশগুলোর তালিকায় বাংলাদেশের অবস্থান সপ্তম। কিন্তু আয়তনের হিসেবে বাংলাদেশ বিশ্বে ৯৩তম; ফলে বাংলাদেশ বিশ্বের সবচেয়ে ঘনবসতিপূর্ণ দেশগুলোর একটি। তবে ১৯৭৫ খ্রিস্টাব্দের তুলনায় বাংলাদেশের মাথাপিছু জিডিপি (মূল্যস্ফীতি সমন্বয়কৃত) প্রায় দ্বিগুণ হয়েছে, এবং ১৯৯০-এর শুরুর দিককার তুলনায় দারিদ্র্যহার প্রায় ২০ শতাংশ হ্রাস পেয়েছে। বাংলাদেশ "‍‍পরবর্তী একাদশ‍" অর্থনীতিসমূহের তালিকায় স্থান করে নিয়েছে। রাজধানী ঢাকা ও অন্যান্য শহরের পরিবর্ধন বাংলাদেশের এই উন্নতির চালিকাশক্তিরূপে কাজ করছে। এর কেন্দ্রবিন্দুতে কাজ করেছে একটি উচ্চাকাঙ্ক্ষী মধ্যবিত্ত শ্রেণীর ত্বরিৎ বিকাশ। বাংলাদেশের বর্তমান সীমারেখা নির্ধারিত হয় ১৯৪৭ সালের ভারত বিভাগের সময়, নবগঠিত দেশ পাকিস্তানের পূর্ব অংশ (পূর্ব পাকিস্তান) হিসেবে। দেশটির উত্তর, পূর্ব ও পশ্চিম সীমানায় ভারত ও দক্ষিণ-পূর্ব সীমানায় মায়ানমার; দক্ষিণে বঙ্গোপসাগর। উল্লেখযোগ্য, বাংলাদেশ ও ভারতীয় অঙ্গরাজ্য পশ্চিমবঙ্গ একত্রে একটি অবিচ্ছিন্ন বাংলাভাষী অঞ্চল গঠন করে যার ঐতিহাসিক নাম “বঙ্গ” বা “বাংলা”। এর পূর্বাংশ বা পূর্ব বাংলা ইতিহাসের ধারাবাহিকতায় বাংলাদেশ নামীয় পৃথক আধুনিক জাতিরাষ্ট্র হিসাবে প্রতিষ্ঠিত হয়। গঙ্গা-ব্রহ্মপুত্রের উর্বর অববাহিকায় অবস্থিত এই দেশটিতে প্রতিবছর মৌসুমী বন্যা হয় ; আর ঘূর্ণিঝড়ও খুব সাধারণ ঘটনা। নিম্ন আয়ের এই দেশটির প্রধান সমস্যা পরিব্যাপ্ত দারিদ্র। তবে ২০০৫ খ্রিস্টাব্দের জুলাই মাসে বিশ্ববাংকের দেশভিত্তিক তথ্য অনুসারে দেশটি সাক্ষরতা বৃদ্ধি,শিক্ষাক্ষেত্রে লৈঙ্গিক বৈষম্য দূরীকরণ এবং জনসংখ্যা বৃদ্ধি রোধে উল্লেখযোগ্য সাফল্য অর্জন করেছে।[৫] তবে বাংলাদেশে এখনো বেশ কিছু গুরুত্বপূর্ণ চ্যালেঞ্জ মোকাবেলা করছে যার মধ্যে রয়েছে বিস্তৃত রাজনৈতিক ও প্রশাসনিক দুর্নীতি, বিশ্বায়নের প্রেক্ষাপটে অর্থনৈতিক প্রতিযোগিতা এবং জলবায়ু পরিবর্তনের ফলে সমুদ্রতলের উচ্চতা বৃদ্ধির ফলশ্রুতিতে তলিয়ে যাবার শঙ্কা। এখানে সংসদীয় গণতান্ত্রিক সরকার ব্যবস্থা প্রচলিত রয়েছে। বাংলাদেশ দক্ষিণ এশীয় আঞ্চলিক সহযোগিতা সংস্থা সার্ক ও বিম্‌সটেক-এর প্রতিষ্ঠাতা সদস্য। এছাড়া দেশটি জাতিসংঘ, ডব্লিউটিও, ওআইসি ও ডি-৮-এর সদস্য। সূচিপত্র ১ ইতিহাস ২ সরকারব্যবস্থা ৩ পররাষ্ট্র নীতি ৪ প্রশাসনিক বিভাজন ৫ ভূগোল ও জলবায়ু ৫.১ জলবায়ু পরিবর্তনের প্রভাব ৬ জনসংখ্যার উপাত্ত ৭ অর্থনীতি ৮ যাতায়াত ও যোগাযোগ ব্যবস্থা ৯ সংস্কৃতি ১০ খেলাধূলা ১১ তথ্যসূত্র ১২ বহিঃসংযোগ ১২.১ সরকার ও প্রশাসন সম্বন্ধীয় ১২.২ অন্যান্য ১৩ আরও দেখুন ইতিহাসমূল নিবন্ধ: বাংলাদেশের ইতিহাস বগুড়ার মহাস্থানগড়ের প্রাচীন বৌদ্ধপীঠের ধ্বংসস্তুপউয়ারী-বটেশ্বর অঞ্চলে ২০০৬ খ্রিস্টাব্দে প্রাপ্ত পুরাতাত্ত্বিক নিদর্শন অনুযায়ী বাংলাদেশ অঞ্চলে জনবসতি গড়ে উঠেছিলো প্রায় ৪ হাজার বছর আগে। ধারণা করা হয় দ্রাবিড় ও তিব্বতীয়-বর্মী জনগোষ্ঠী এখানে সেসময় বসতি স্থাপন করেছিল। পরবর্তীতে এই অঞ্চলটি ক্ষুদ্র ক্ষুদ্র রাজ্যে বিভক্ত হয় এবং স্থানীয় ও বিদেশী শাসকদের দ্বারা শাসিত হতে থাকে। আর্য জাতির আগমনের পর খ্রিস্টীয় চতুর্থ হতে ষষ্ঠ শতক পর্যন্ত গুপ্ত রাজবংশ বাংলা শাসন করেছিল। এর ঠিক পরেই শশাঙ্ক নামের একজন স্থানীয় রাজা স্বল্প সময়ের জন্য এ এলাকার ক্ষমতা দখল করতে সক্ষম হন। প্রায় একশ বছরের অরাজকতার (যাকে মাৎসন্যায় পর্ব বলে অভিহিত করা হয়) শেষে বৌদ্ধ ধর্মাবলম্বী পাল রাজবংশ বাংলার অধিকাংশের অধিকারী হয়, এবং পরবর্তী চারশ বছর ধরে শাসন করে। এর পর হিন্দু ধর্মাবলম্বী সেন রাজবংশ ক্ষমতায় আসে। দ্বাদশ শতকে সুফি ধর্মপ্রচারকদের মাধ্যমে বাংলায় ইসলামের প্রবর্তন ঘটে। পরবর্তীতে বিভিন্ন সময়ে সামরিক অভিযান এবং যুদ্ধ জয়ের মাধ্যমে মুসলিম শাসকেরা ক্ষমতায় অধিষ্ঠিত হন। ১২০৫-১২০৬ খ্রিস্টাব্দের দিকে ইখতিয়ার উদ্দিন মুহম্মদ বখতিয়ার খলজী নামের একজন তুর্কী বংশোদ্ভূত সেনাপতি রাজা লক্ষ্মণ সেনকে পরাজিত করে সেন রাজবংশের পতন ঘটান। ষোড়শ শতকে মুঘল সাম্রাজ্যের অধীনে আসার আগে পর্যন্ত বাংলা স্থানীয় সুলতান ও ভূস্বামীদের হাতে শাসিত হয়। মোঘল বিজয়ের পর ঢাকায় বাংলার রাজধানী স্থাপিত হয় এবং এর নামকরণ করা হয় জাহাঙ্গীর নগর। বাংলায় ইউরোপীয় ব্যবসায়ীদের আগমন ঘটে পঞ্চদশ শতকের শেষভাগ থেকে। ধীরে ধীরে তাদের প্রভাব বাড়তে থাকে। ১৭৫৭ খ্রিস্টাব্দে ব্রিটিশ ইস্ট ইন্ডিয়া কোম্পানি পলাশীর যুদ্ধে জয়লাভের মাধ্যমে বাংলার শাসনক্ষমতা দখল করে। ১৮৫৭ খ্রিস্টাব্দের সিপাহী বিপ্লবের পর কোম্পানির হাত থেকে বাংলার শাসনভার ব্রিটিশ সাম্রাজ্যের সরাসরি নিয়ন্ত্রণে আসে। ব্রিটিশ রাজার নিয়ন্ত্রণাধীন একজন ভাইসরয় প্রশাসন পরিচালনা করতেন.ঔপনিবেশিক শাসনামলে ভারতীয় উপমহাদেশে বহুবার ভয়াবহ দুর্ভিক্ষ দেখা দেয়। এর মধ্যে ছিয়াত্তরের মন্বন্তর নামে পরিচিত ১৭৭০ খ্রিস্টাব্দের দুর্ভিক্ষে আনুমানিক ৩০ লাখ লোক মারা যায়।[৭] ১৯০৫ থেকে ১৯১১ খ্রিস্টাব্দ পর্যন্ত বঙ্গভঙ্গের ফলশ্রুতিতে পূর্ববঙ্গ ও আসামকে নিয়ে একটি নতুন প্রদেশ গঠিত হয়েছিল, যার রাজধানী ছিল ঢাকায়।তবে কলকাতা-কেন্দ্রিক রাজনীতিবিদ ও বুদ্ধিজীবীদের চরম বিরোধিতার ফলে বঙ্গভঙ্গ রদ হয়ে যায় ১৯১১ খ্রিস্টাব্দে। ভারতীয় উপমহাদেশের দেশভাগের সময় ১৯৪৭ খ্রিস্টাব্দে ধর্ম গরিষ্ঠতার ভিত্তিতে পুনর্বার বাংলা প্রদেশটিকে ভাগ করা হয়। হিন্দু সংখ্যাগরিষ্ঠ পশ্চিমবঙ্গ ভারতের অংশভুক্ত হয় ; অন্যদিকে মুসলিম সংখ্যাগরিষ্ঠ পূর্ববঙ্গ পাকিস্তানের অংশভুক্ত হয়। ১৯৫৪ খ্রিস্টাব্দে পূর্ববঙ্গের নাম পরিবর্তন করে পূর্ব পাকিস্তান করা হয়।[৮] ১৯৫০ খ্রিস্টাব্দে ভূমিস্বত্ব সংস্কারের মাধ্যমে জমিদার ব্যবস্থা রদ করা হয়।কিন্তু পূর্ব পাকিস্তানের অর্থনৈতিক ও জনসংখ্যাগত গুরুত্ব সত্ত্বেও পাকিস্তানের সরকার ও সেনাবাহিনী পশ্চিম পাকিস্তানীদের পূর্ণ নিয়ন্ত্রনে থেকে যায়। ১৯৫২ খ্রিস্টাব্দের ভাষা আন্দোলন পাকিস্তানের দুই অংশের মধ্যে বৈরীতার প্রথম লক্ষণ হিসাবে প্রকাশ পায়। পরবর্তী দশক জুড়ে কেন্দ্রীয় সরকারের অর্থনৈতিক ও সাংস্কৃতিক বিষয়ে নেয়া নানা পদক্ষেপে পূর্ব পাকিস্তানে বিক্ষোভ দানা বাঁধতে থাকে। এসময় বাঙালি জাতীয়তাবাদের প্রবক্তা হিসাবে আওয়ামী লীগের উত্থান ঘটে, এবং দলটি বাঙালি জাতির প্রধান রাজনৈতিক দলে পরিণত হয়। ১৯৬০-এর দশকের মাঝামাঝি ৬ দফা আন্দোলনের সূচনা ঘটে যার মূল লক্ষ্য ছিল পূর্ব পাকিস্তানের পূর্ণ স্বাধিকার আদায়। আওয়ামী লীগ নেতা শেখ মুজিবুর রহমানকে ১৯৬৬ খ্রিস্টাব্দে কারাবন্দী করা হয়। ১৯৬৯ খ্রিস্টাব্দে আগরতলা ষড়যন্ত্র মামলা চাপিয়ে আবার তাঁকে গ্রেপ্তার করা হয় ; কিন্তু ঊনসত্তরের তুমুল গণঅভ্যুত্থানের মুখে আইয়ুব খানের সামরিক জান্তার পতন ঘটে এবং মুজিব মুক্তি পান। শেখ মুজিবুর রহমান (ডান পাশ থেকে তৃতীয় জন) এবং মওলানা ভাসানী (ডান পাশ থেকে চতুর্থ জন) ১৯৫৩ সালে১৯৭০ খ্রিস্টাব্দের ১১ নভেম্বর এক প্রলয়ংকরী ঘূর্ণিঝড়ে পূর্ব পাকিস্তানের উপকূলীয় অঞ্চলে প্রায় ৫ লাখ লোকের মৃত্যু ঘটে। এ সময় পাকিস্তানের কেন্দ্রীয় সরকার অসহযোগিতা ও ঔদাসীন্য প্রকট হযে ওঠে। ১৯৭০ খ্রিস্টাব্দের সংসদীয় নির্বাচনে আওয়ামী লীগ সংখ্যাগরিষ্ঠতা লাভ করলেও সামরিক জান্তা ক্ষমতা হস্তান্তরে অস্বীকৃতি জানায়। মুজিবের সাথে গোলটেবিল বৈঠক সফল না-হওয়ার পর পাকিস্তানের তৎকালীন রাষ্ট্রপতি জেনারেল ইয়াহিয়া খান ২৫শে মার্চ গভীর রাতে মুজিবকে গ্রেপ্তার করেন এবং পাকিস্তানী সেনাবাহিনী অপারেশন সার্চলাইটের অংশ হিসাবে বাঙালিদের উপর নির্বিচারে আক্রমণ শুরু করে।[৯] পাকিস্তানী সেনাবাহিনীর এই নারকীয় হামলাযজ্ঞে বিপুল সংখ্যক মানুষের প্রাণহানি ঘটে।[১০] সেনাবাহিনী ও তার স্থানীয় দালালদের অন্যতম লক্ষ্য ছিল বুদ্ধিজীবী ও সংখ্যালঘু জনগোষ্ঠী। গণহত্যা থেকে নিস্তার পেতে প্রায় ১ কোটি মানুষ দেশ ছেড়ে ভারতে আশ্রয় নেয়। বাংলাদেশের মুক্তিযুদ্ধে মোট জীবনহানির সংখ্যার হিসাব কয়েক লাখ হতে শুরু করে ৩০ লাখ পর্যন্ত অনুমান করা হয়েছে।[১২] [১৩] আওয়ামী লীগের অধিকাংশ নেতা ভারতে আশ্রয় নিয়েছিলেন। তাঁরা ১৭ এপ্রিল মেহেরপুরের বৈদ্যনাথতলার আমবাগানে অস্থায়ী সরকার গঠন করেন। বাংলাদেশের মুক্তিযোদ্ধারা দীর্ঘ ৯ মাস পাকিস্তানের সেনাবাহিনীর বিরূদ্ধে যুদ্ধ করে। মুক্তি বাহিনী ও বাংলাদেশ সেনাবাহিনী ভারতের সহায়তায় ১৯৭১ খ্রিস্টাব্দের ডিসেম্বর মাসে পাকিস্তানের সেনাবাহিনীকে পরাভূত করে। মিত্রবাহিনী প্রধান জেনারেল জগজিৎ সিং অরোরার কাছে ১৯৭১ পাকিস্তানের সেনাবাহিনীর ১৬ই ডিসেম্বর পাকিস্তান বাহিনীর প্রধান জেনারেল নিয়াজী আত্মসমর্পন করেন। প্রায় ৯০,০০০ পাকিস্তানী সেনা যুদ্ধবন্দী হিসাবে আটক হয়; যাদেরকে ১৯৭৩ খ্রিস্টাব্দে পাকিস্তানে ফেরত পাঠানো হয়।[১৪] স্বাধীনতা-পরবর্তী সময়ে বাংলাদেশে প্রথমে সংসদীয় গণতন্ত্র ব্যবস্থা চালু হয় ও শেখ মুজিব প্রধানমন্ত্রীর দায়িত্ব পালন করেন। ১৯৭৩ খ্রিস্টাব্দের সংসদীয় নির্বাচনে আওয়ামী লীগ নিরংকুশ সংখ্যাগরিষ্ঠতা লাভ করে। ১৯৭৩ ও ১৯৭৪ খ্রিস্টাব্দে দেশব্যাপী দুর্ভিক্ষ দেখা দেয়।[৭] ১৯৭৫ খ্রিস্টাব্দে শুরুতে মুজিব দেশে বাকশাল নামীয় রাজনৈতিক দল গঠনকরত একদলীয় শাসন ব্যবস্থা চালু করেন। ১৯৭৫ খ্রিস্টাব্দের ১৫ আগস্ট সেনাবাহিনীর কিয়দংশ ও কিছু রাজনীতিবিদের ষড়যন্ত্রে সংঘটিত অভ্যুত্থানে শেখ মুজিব সপরিবারে নিহত হন। [১৫] পরবর্তী ৩ মাসে একাধিক অভ্যুত্থান ও পাল্টা-অভ্যুত্থান চলতে থাকে, যার পরিসমাপ্তিতে ১৯৭৫ খ্রিস্টাব্দের ৭ নভেম্বর জেনারেল জিয়াউর রহমান ক্ষমতায় আসেন। জিয়া বহুদলীয় গণতন্ত্র পুনরায় প্রবর্তন করেন এবং বাংলাদেশ জাতীয়তাবাদী দল (বিএনপি) প্রতিষ্ঠা করেন। ১৯৮১ খ্রিস্টাব্দে রাষ্ট্রপতি জিয়া আরেকটি অভ্যুত্থানে নিহত হন।[১৫] ১৯৮২ খ্রিস্টাব্দের মার্চ মাসে বাংলাদেশের পরবর্তী শাসক জেনারেল হুসেইন মুহাম্মদ এরশাদ রক্তপাতবিহীন এক অভ্যুত্থানের মাধ্যমে ক্ষমতা দখল করেন। রাষ্ট্রপতি এরশাদ ১৯৯০ খ্রিস্টাব্দ পর্যন্ত দেশ শাসন করেন। ৯০-এর গণঅভ্যুত্থানে তাঁর পতন হয় এবং একটি তত্ত্বাবধায়ক সরকারের অধীনে নির্বাচন অনুষ্ঠিত হয়। অতঃপর সংসদীয় গণতন্ত্র পুনরায় চালু হয় এবং প্রয়াত রাষ্ট্রপতি জিয়ার স্ত্রী বেগম খালেদা জিয়া বাংলাদেশ জাতীয়তাবাদী দলের নেত্রী হিসাবে ১৯৯১ হতে ১৯৯৬ ও ২০০১ হতে ২০০৬ খ্রিস্টাব্দ পর্যন্ত প্রধানমন্ত্রীর দায়িত্ব পালন করেন। শেখ মুজিবের কন্যা শেখ হাসিনা ১৯৯৬ হতে ২০০১ খ্রিস্টাব্দ পর্যন্ত আওয়ামী লীগের নেতৃত্বে প্রধানমন্ত্রীর দায়িত্ব পালন করেন। দারিদ্র ও দুর্নীতির সত্বেও বাংলাদেশ বর্তমান বৈশ্বিক প্রেক্ষাপটে একটি গণতান্ত্রিক ও প্রগতিশীল রাষ্ট্র হিসাবে তার অবস্থান সমুন্নত রেখেছে। সরকারব্যবস্থা ঢাকার শের-এ-বাংলানগরে অবস্থিত বাংলাদেশের জাতীয় সংসদ ভবনবাংলাদেশের সংবিধান ১৯৭২ খ্রিস্টাব্দে প্রণীত হয়। পরবর্তীতে এর সর্বমোট ১৩টি সংশোধন করা হয়েছে।[১৬] বর্তমান সংবিধান অনুযায়ী বাংলাদেশে সংসদীয় গণতন্ত্র ব্যবস্থার সরকার পদ্ধতি প্রচলিত। রাষ্ট্রযন্ত্রের তিনটি শাখা: সংসদ, প্রশাসন এবং বিচার ব্যবস্থা। বাংলাদেশের জাতীয় সংসদ এক কক্ষবিশিষ্ট। এতে জনগণের সরাসরি ভোটে নির্বাচিত ৩০০ জন সদস্য ছাড়াও মহিলাদের জন্য ৩০টি অতিরিক্ত আসন আছে। প্রতিটি সংসদের মেয়াদ সর্বোচ্চ ৫ বছর। বাংলাদেশের প্রধান দুইটি রাজনৈতিক দল হল বাংলাদেশ আওয়ামী লীগ ও বাংলাদেশ জাতীয়তাবাদী দল (বিএনপি)। এছাড়াও, জাতীয় পার্টি এবং জামায়াতে ইসলামী রাজনীতিতে গুরুত্বপূর্ণ ভূমিকা পালন করে থাকে। ১৮ বছর বা তার চেয়ে বয়সে বড় সব নাগরিকের ভোটাধিকার রয়েছে। ১৯৯৬ খ্রিস্টাব্দে গৃহীত কেয়ারটেকার বা তত্ত্বাবধায়ক সরকার ব্যবস্থায় সরকারের মেয়াদ শেষে তত্ত্বাবধায়ক সরকার গঠিত হয়। এ সময় সরকারী ক্ষমতা নিয়ন্ত্রিত হয় নির্দলীয় নিরপেক্ষ উপদেষ্টামণ্ডলীর মাধ্যমে। সর্বশেষ অবসরপ্রাপ্ত প্রধান বিচারপতি প্রধান উপদেষ্টা হিসাবে দায়িত্ব পালন করবেন মর্মে সংবিধানে প্রবিধান রয়েছে। সংসদীয় নির্বাচন তত্ত্বাবধায়ক সরকারের অধীনে অনুষ্ঠিত হয়। [১৬] রাষ্ট্রপতি এদেশের "রাষ্ট্রপ্রধান", তবে তাঁর ক্ষমতা সীমিত। জাতীয় সংসদের সদস্যদের ভোটে রাষ্ট্রপতি নির্বাচিত হন পাঁচ বছর পর পর। তবে সংসদ নির্বাচনের সময় তত্ত্বাবধায়ক সরকারের অধীনে রাষ্ট্রপতি গুরুত্বপূর্ণ ভূমিকা পালন করেন। রাষ্ট্রযন্ত্রের মূল ক্ষমতার অধিকারী হলেন প্রধানমন্ত্রী, যিনি "সরকার প্রধান" হিসাবে দায়িত্ব পালন করেন। প্রধানমন্ত্রীকে অবশ্যই সংসদ সদস্য হতে হয়। মন্ত্রীসভার মন্ত্রীরা প্রধানমন্ত্রী কর্তৃক নির্ধারিত এবং রাষ্ট্রপতির মাধ্যমে নিয়োগপ্রাপ্ত হন। বাংলাদেশের সরকারী প্রশাসন যন্ত্রের কেন্দ্রবিন্দু হলো বাংলাদেশ সচিবালয়। রাষ্ট্রের বিভিন্ন কার্যাবলী পরিচালনার জন্য বিভিন্ন মন্ত্রণালয় রয়েছে। প্রধানমন্ত্রী কর্তৃক নিযুক্ত মন্ত্রী, প্রতিমন্ত্রী বা উপমন্ত্রীরা মন্ত্রণালয়ের কর্মকাণ্ডের নেতৃত্ব দিয়ে থাকেন। তবে প্রতিটি মন্ত্রণালয়ের প্রধান নির্বাহীর দায়িত্ব পালন করেন একজন স্থায়ী সচিব। বাংলাদেশে ৩৮টি মন্ত্রণালয় রয়েছে। বড় মন্ত্রণালয়, যেমন অর্থ মন্ত্রণালয়, একাধিক “বিভাগ”-এ বিভক্ত। প্রতিটি জেলা এবং উপজেলায় সরকারী প্রশাসন ব্যবস্থা রয়েছে। মন্ত্রণালয়ের মূল কাজ নীতিমালা প্রণয়ন যা বিভিন্ন সংযুক্ত বিভাগ, সংস্থা, বোর্ড, কমিশন, একাডেমী প্রভৃতির মাধ্যমে বাস্তবায়িত হয়ে থাকে। প্রধানমন্ত্রী এবং রাষ্ট্রপতির জন্য পৃথক সচিবালয় রয়েছে। সুপ্রিম কোর্ট বাংলাদেশের সর্বোচ্চ আদালত। এর প্রধান বিচারপতি ও অন্যান্য বিচারকদেরকে রাষ্ট্রপতি নিয়োগ দিয়ে থাকেন। দেশের আইনকানুন অনেকটা প্রচলিত ব্রিটিশ আইনের আদলে, তবে বিবাহ এবং উত্তরাধিকার সংক্রান্ত আইনগুলো ধর্মভিত্তিক। ২০০৮ খ্রিস্টাব্দে বিচার বিভাগকে সম্পূর্ণরূপে প্রশাসন থেকে পৃথক করা হয়েছে। পররাষ্ট্র নীতিবাংলাদেশের জন্মলগ্নে ১৯৭১ খ্রিস্টাব্দের ২০ এপ্রিল প্রণীত স্বাধীনতার ঘোষণাপত্রে সুস্পষ্টভাবে জাতিসংঘ সনদের প্রতি বিশ্বস্ততা এবং বিশ্বসম্প্রদায়ভুক্ত একটি জাতি হিসেবে সকল দায়দায়িত্ব পালনের অঙ্গীকার ব্যক্ত করা হয়েছে। পরবর্তীতে বাংলাদেশের সংবিধানে পররাষ্ট্রনীতির মূলনীতিসমূহ সন্নিবেশিত হয়। সংবিধানের প্রস্তাবনায় “মানবজাতির প্রগতিশীল আশা-আকাংখার সহিত সঙ্গতি রক্ষা করিয়া আন্তর্জাতিক শান্তি ও সহযোগিতার ক্ষেত্রে পূর্ণ ভূমিকা পালন” করার অভিপ্রায় ব্যক্ত করা হয়েছে। এরই অনুসৃতিতে সংবিধানে বাংলাদেশের পররাষ্ট্রনীতির অভিমুখ নির্ধারণ করে ৪টি মূল স্তম্ভ উল্লেখ করা হয়েছে: (ক) জাতীয় সমতা ও সার্বভৌমত্বের প্রতি শ্রদ্ধা, বিরোধের শান্তিপূর্ণ সমাধান এবং অন্য রাষ্ট্রের অভ্যন্তরীণ বিষয়ে হস্তক্ষেপ না করা; (খ) শক্তি প্রয়োগ পরিহার এবং সাধারণ ও সম্পূর্ণ নিরস্ত্রীকরণ প্রয়াস; (গ) নিজস্ব আর্থ-সামাজিক ও রাজনৈতিক ব্যবস্থা নির্ধারণ ও গঠনে প্রত্যেক জাতির অধিকারের স্বীকৃতি এবং (ঘ) বিশ্বের সর্বত্র নিপীড়িত জনগণের ন্যায়সঙ্গত সংগ্রামের সমর্থন। ঢাকায় অবস্থিত পররাষ্ট্র মন্ত্রণালয় ও সংযুক্ত বিভাগসমূহ এবং তৎসঙ্গে পৃথিবীর ৪৬টি দেশে অবস্থিত ৫৮টি দূতাবাসের মাধ্যমে পররাষ্ট্র বিষয়ক কার্যক্রম পরিচালিত হয়। ১৯৭১ খ্রিস্টাব্দে প্রতিষ্ঠার পর বাংলাদেশ প্রত্যক্ষ বা পরোক্ষভাবে কোন আন্তর্জাতিক যুদ্ধে অংশ গ্রহণ করেনি; বরং এদেশের নিরাপত্তা বাহিনী বিশ্বের বিভিন্ন সংঘাত-সংকুল দেশে শান্তি প্রতিষ্ঠায় ১৯৮০-এর দশক থেকে সুনামের সঙ্গে কাজ করে যাচ্ছে। দ্বৈত নাগরিকত্বের বিষয়ে সাংবিধানিক বাধা না-থাকায় একজন বাংলাদেশী দ্বিতীয় একটি দেশের নাগরিকত্ব গ্রহণ করতে পারেন। কোন প্রবাসী বাংলাদেশী নাগরিক উত্তর আমেরিকা (যুক্তরাষ্ট্র ও কানাডা), অস্ট্রেলিয়া অথবা ইউরোপের কোন দেশের নাগরিকত্ব গ্রহণ করলে সে-দেশের নাগরিকত্ব প্রাপ্তির জন্য পঠিতব্য শপথ বাক্যে বা স্বাক্ষরিত কোন দলিলে যদি বাংলাদেশের প্রতি আনুগত্য প্রত্যাহারের শপথ না-থাকে, তাহলে তাঁর বাংলাদেশী নাগরিকত্ব বহাল থাকবে। এক্ষেত্রে বিদেশী নাগরিকত্বধারী প্রবাসী বাংলাদেশী তার বাংলাদেশী পাসপোর্ট ব্যবহার করতে পারবেন। বাংলাদেশী নাগরিক ইসরায়েল ব্যতীত পৃথিবীর যে-কোন দেশে ভ্রমণের জন্য বাংলাদেশ পাসপোর্ট ব্যবহার করতে পারেন। প্রশাসনিক বিভাজনমূল নিবন্ধ: বাংলাদেশের প্রশাসনিক অঞ্চল বাংলাদেশের বিভাগীয় মানচিত্রবাংলাদেশ ৭টি প্রশাসনিক বিভাগে বিভক্ত।[১৭] এগুলো হল: ঢাকা, চট্টগ্রাম, রাজশাহী, খুলনা, বরিশাল, সিলেট এবং রংপুর। প্রতিটি বিভাগে রয়েছে অনেকগুলো জেলা। বাংলাদেশের মোট জেলার সংখ্যা ৬৪টি। জেলার চেয়ে ক্ষুদ্রতর প্রশাসনিক অঞ্চলকে উপজেলা বা থানা বলা হয়। সারা দেশে উপজেলা রয়েছে ৫০৭টি। এই থানাগুলো ৪,৪৮৪টি ইউনিয়নে ; ৫৯,৯৯০টি মৌজায়, এবং ৮৭,৩১৯টি গ্রামে বিভক্ত। বিভাগ, জেলা ও থানা পর্যায়ের প্রশাসনে কোনো নির্বাচিত কর্মকর্তা নেই; সরকার নিযুক্ত প্রশাসকদের অধীনে এসব অঞ্চল পরিচালিত হয়ে থাকে। ইউনিয়ন বা পৌরসভার ওয়ার্ডগুলিতে নির্বাচিত জনপ্রতিনিধিদের উপস্থিতি রয়েছে। ১৯৯৭ খ্রিস্টাব্দের আইন অনুযায়ী ইউনিয়ন পর্যায়ে মহিলাদের জন্য ২৫ শতাংশ আসন সংরক্ষণ করা হয়।[১৮] এছাড়া শহরাঞ্চলে ৬টি সিটি কর্পোরেশন (ঢাকা, চট্টগ্রাম, খুলনা, রাজশাহী, সিলেট, বরিশাল), এবং ২২৩টি পৌরসভা রয়েছে। এগুলোর সবগুলিতেই জনগণের ভোটে মেয়র ও জনপ্রতিনিধি নির্বাচন করা হয়। রাজধানী ঢাকা বাংলাদেশের বৃহত্তম শহর। অন্যান্য উল্লেখযোগ্য শহরের মধ্যে রয়েছে চট্টগ্রাম, রাজশাহী, খুলনা, সিলেট, বরিশাল, কক্সবাজার, কুমিল্লা, ময়মনসিংহ, রংপুর, যশোর, টঙ্গী, গাজীপুর ও নারায়ণগঞ্জ। শহর শহরের জনসংখ্যা (২০০৮ সাল পর্যন্ত)[১৯] মহানগরীর জনসংখ্যা (২০০৮ সাল পর্যন্ত)[১৯] ঢাকা ৭,০০০,৯৪০ ১২,৭৯৭,৩৯৪ চট্টগ্রাম ২,৫৭৯,১০৭ ৩,৮৫৮,০৯৩ খুলনা ৮৫৫,৬৫০ ১,৫৮৮,৪২৫ নারায়ণগঞ্জ ৮০০০,০০০ ১,৫০০,০০০ রাজশাহী ৪৭২,৭৭৫ ৭৭৫,৪৯৬ সিলেট ৪৬৩,১৯৮ - বরিশাল ২১০,৩৭৪ - রংপুর ২৫১,৬৯৯ - ভূগোল ও জলবায়ুমূল নিবন্ধ: বাংলাদেশের ভূগোল উপগ্রহ থেকে তোলা বাংলাদেশের আলোকচিত্রদক্ষিণ এশিয়ার দীর্ঘতম দুটি নদী - গঙ্গা আর ব্রহ্মপুত্র যেখানে বঙ্গোপসাগরে মিশেছে সেখানেই কালের পরিক্রমায় গড়ে ওঠা বঙ্গীয় ব-দ্বীপ। এই গঙ্গা-ব্রহ্মপুত্র মোহনা অঞ্চলে প্রায় ৩০০০ বছর বা তারও পূর্ব থেকে যে জনগোষ্ঠীর বসবাস, তা-ই ইতিহাসের নানান চড়াই উৎরাই পেরিয়ে এসে দাঁড়িয়েছে বর্তমানের স্বাধীন রাষ্ট্র বাংলাদেশরূপে। ভৌগোলিক বিচারে বাংলাদেশের অবস্থান দক্ষিণ এশিয়ায়, ভারত ও মিয়ানমারের মাঝখানে। এর ভূখন্ড ১ লক্ষ ৪৭ হাজার ৫৭০ বর্গ কিলোমিটার এলাকা জুড়ে বিস্তৃত। বাংলাদেশের পশ্চিম, উত্তর, আর পূর্ব সীমান্ত জুড়ে রয়েছে ভারত। পশ্চিমে রয়েছে ভারতের পশ্চিমবঙ্গ রাজ্য। উত্তরে পশ্চিমবঙ্গ, আসাম, মেঘালয় রাজ্য। পূবে আসাম, ত্রিপুরা, মিজোরাম। তবে পূবে ভারত ছাড়াও মিয়ানমারের (বার্মা) সাথে সীমান্ত রয়েছে। দক্ষিণে রয়েছে বঙ্গোপসাগর। বাংলাদেশের স্থল সীমান্তরেখার দৈর্ঘ্য ৪,২৪৬ কিলোমিটার যার ৯৪ শতাংশ (৯৪%) ভারতের সাথে এবং বাকি ৬ শতাংশ মিয়ানমারের সাথে। বাংলাদেশের তটরেখার দৈর্ঘ্য ৫৮০ কিলোমিটার। বাংলাদেশের দক্ষিণ-পূর্বাংশের কক্সবাজার পৃথিবীর দীর্ঘতম সমূদ্র সৈকতগুলোর অন্যতম। বাংলাদেশের উচ্চতম স্থান দেশের দক্ষিণ-পূর্বাঞ্চলে পার্বত্য চট্টগ্রাম এর মোডক পর্বত, যার উচ্চতা ১,০৫২ মিটার (৩,৪৫১ ফুট)।[২০] বঙ্গোপসাগর উপকূলে অনেকটা অংশ জুড়ে সুন্দরবন অবস্থিত, যা বিশ্বের অন্যতম বৃহত্তম ম্যানগ্রোভ বন। এখানে রয়েছে রয়েল বেঙ্গল বাঘ, চিত্রল হরিন সহ নানা ধরনের প্রাণীর বাস। ১৯৯৭ সালে এই এলাকাকে বিলুপ্তির সম্মুখীন বলে ঘোষণা দেয়া হয়। [২১] বাংলাদেশের জলবায়ু নাতিশীতোষ্ণ। আবহাওয়া ও জলবায়ুর উপর ভিত্তি করে ৬টি ঋতুতে ভাগ করা হয়েছে-গ্রীষ্ম, বর্ষা, শরৎ, হেমন্ত, শীত ও বসন্ত। বছরে বৃষ্টিপাতের মাত্রা ১৫০০-২৫০০মি.মি./৬০-১০০ইঞ্চি; পূর্ব সীমান্তে এই মাত্রা ৩৭৫০ মি.মি./১৫০ইঞ্চির বেশী। বাংলাদেশের গড় তাপমাত্রা ২৫° সেলসিয়াস। বাংলাদেশের মধ্য দিয়ে কর্কটক্রান্তি রেখা অতিক্রম করেছে। এখানকার আবহাওয়াতে নিরক্ষীয় প্রভাব দেখা যায়। নভেম্বর হতে মার্চ পর্যন্ত হালকা শীত অনুভূত হয়। মার্চ হতে জুন মাস পর্যন্ত গ্রীষ্মকাল চলে। জুন হতে অক্টোবর পর্যন্ত চলে বর্ষা মৌসুম। এসময় মৌসুমী বায়ুর প্রভাবে এখানে প্রচুর বৃষ্টিপাত হয়। প্রাকৃতিক দুর্যোগ, যেমন বন্যা, ঘূর্ণিঝড়, টর্নেডো, ও জলোচ্ছাস প্রায় প্রতিবছরই বাংলাদেশে আঘাত হানে। জলবায়ু পরিবর্তনের প্রভাবমূল নিবন্ধ: বাংলাদেশে জলবায়ু পরিবর্তনের প্রভাব বাংলাদেশের অধিকাংশ এলাকা সমুদ্র সমতল হতে মাত্র ১০ মিটার উচ্চতায় অবস্থিত। সমুদ্র সমতল মাত্র ১ মিটার বৃদ্ধি পেলেই এদেশের ১০% এলাকা নিমজ্জিত হবে বলে ধারণা করা হয়। [২২] জনসংখ্যার উপাত্তমূল নিবন্ধ: বাংলাদেশের জনসংখ্যার পরিসংখ্যান বাংলাদেশের জনসংখ্যা ২০০৫ খ্রিস্টাব্দের উপাত্ত অনুযায়ী ১৪ কোটি ৬০ লাখ।[২৩] জনসংখ্যার নিরিখে এটি বিশ্বের ৮ম বৃহত্তম দেশ। এখানে জনবসতির ঘনত্ব প্রতি বর্গ কিলোমিটারে প্রায় ১,০৫৫ জন, যা সারা পৃথিবীতে সর্বোচ্চ (কিছু দ্বীপ ও নগর রাষ্ট্র বাদে)। বার্ষিক জনসংখ্যা বৃদ্ধির হার ২.২ শতাংশ[২৩] (২০০৫ খ্রিস্টাব্দের হিসাব)। বাংলাদেশে নারী ও পুরুষের অনুপাত ১০০:১০৬। দেশের অধিকাংশ মানুষ শিশু ও তরুণ বয়সীঃ যেখানে ০–২৫ বছর বয়সীরা মোট জনসংখ্যার ৬০ শতাংশ, সেখানে ৬৫ বছরের বেশি বয়সীরা মাত্র ৩ শতাংশ। এদেশে নারী-পুরুষ নির্বিশেষে মানুষের গড় আয়ু ৬৩ বছর।[২৩] নোবেল পুরস্কারে ভূষিত অধ্যাপক মুহাম্মদ ইউনূস বাংলাদেশের গ্রামীণ দারিদ্র বিমোচনে বিশেষ অবদান রেখেছেন।জাতিগতভাবে বাংলাদেশের ৯৮ শতাংশ অধিবাসী বাঙালি। বাকি ২ শতাংশ অধিবাসী বিহারী বংশদ্ভুত এবং বিভিন্ন উপজাতি সদস্য। দেশের পার্বত্য চট্টগ্রাম এলাকায় ১৩টি উপজাতি রয়েছে। এদের মধ্যে চাকমা উপজাতি প্রধান। পার্বত্য চট্টগ্রামের বাইরের উপজাতি গুলোর মধ্যে গারো ও সাঁওতাল উল্লেখযোগ্য। দেশের ৯৯ শতাংশ মানুষের মাতৃভাষা বাংলা, যা বাংলাদেশের রাষ্ট্রভাষা। সরকারী ও ব্যবসায়ী কাজকর্মে ইংরেজিও ব্যবহৃত হয়ে থাকে। তবে ১৯৮৭ খ্রিস্টাব্দে বৈদেশিক যোগাযোগ ব্যতীত অন্যান্য সরকারী কর্মকাণ্ডে বাংলা ব্যবহারের সিদ্ধান্ত গৃহীত হয়েছে। জনগোষ্ঠির প্রধান ধর্মবিশ্বাস ইসলাম (৮৯ শতাংশ) ; এর পরেই রয়েছে হিন্দু ধর্ম (৯ শতাংশ)। বাকি ১ শতাংশ মানুষ বৌদ্ধ, খ্রিস্টান, অথবা অগ্নিউপাসক। মুসলমানদের মধ্যে অধিকাংশ সুন্নি মতাবলম্বী। মোট জনগোষ্ঠীর ২১.৪ শতাংশ শহরে বাস করে ; বাকি ৭৮.৬ শতাংশ গ্রামাঞ্চলের অধিবাসী। সরকারী ও বেসরকারী উন্নয়ন কর্মকাণ্ডের ফলে দারিদ্র বিমোচন ও জনস্বাস্থ্যে উল্লেখযোগ্য অগ্রগতি হয়েছে। কিন্তু এতদসত্ত্বেও বাংলাদেশের জনসংখ্যার এক বিশাল অংশ দারিদ্র সীমার নীচে বাস করে। মোট জনগোষ্ঠীর প্রায় অর্ধেক গড়ে দৈনিক মাত্র ১ মার্কিন ডলার আয় করে (২০০৫)।[২৪] আর্সেনিকজনিত বিষক্রিয়া বাংলাদেশের একটি গুরুত্বপূর্ণ স্বাস্থ্য সমস্যা।[২৫] ১৯৯০ দশকের শেষভাগে বাংলাদেশে ম্যালেরিয়া ও ডেঙ্গু রোগের প্রাদুর্ভাব ঘটেছে। ২০০৫ সালের হিসাবে বাংলাদেশে স্বাক্ষরতার হার প্রায় ৪১ শতাংশ[২৬]। ইউনিসেফের ২০০৪ খ্রিস্টাব্দের হিসাবে পুরুষদের মধ্যে স্বাক্ষরতার হার ৫০ শতাংশ এবং নারীদের মধ্যে ৩১ শতাংশ।[২৭] তবে সরকার বাস্তবায়িত বিবিধ সাক্ষরতা কর্মসূচীর ফলে দেশে শিক্ষার হার ক্রমান্বয়ে বাড়ছে। এর মধ্যে ১৯৯৩ খ্রিস্টাব্দে প্রবর্তিত শিক্ষার বিনিময়ে খাদ্য কর্মসূচী সবচেয়ে বেশি সাফল্য অর্জন করেছে।[২৮] দেশে প্রাথমিক শিক্ষা বাধ্যতামূলক। এছাড়া মেয়েদের শিক্ষার জন্য মাধ্যমিক ও উচ্চ মাধ্যমিক পর্যায়ে প্রবর্তিত বৃত্তি প্রদান কর্মসূচী নারীশিক্ষাকে এগিয়ে নিচ্ছে।[২৯] অর্থনীতিমূল নিবন্ধ: বাংলাদেশের অর্থনীতি ধানক্ষেতে কৃষকবাংলাদেশের অর্থনীতি প্রধানত কৃষিনির্ভর। দেশের দুই-তৃতীয়াংশ মানুষ কৃষিজীবী। দেশের প্রধান কৃষিজ ফসলের মধ্যে রয়েছে ধান, পাট এবং চা। দেশে আউশ, আমন, বোরো এবং ইরি ধান উত্পন্ন হয়ে থাকে। পাট, যা বাংলাদেশের সোনালী আঁশ নামে পরিচিত, এক সময় বাংলাদেশের বৈদেশিক মুদ্রার প্রধান উত্স ছিলো। [৩০] বর্তমানে বাংলাদেশের বৈদেশিক মুদ্রার অধিকাংশ আসে রফতানিকৃত তৈরি পোশাক হতে, এবং অর্জিত মুদ্রার বেশীরভাগ ব্যয় হয় একই খাতের জন্য কাঁচামাল আমদানীতে।[৩১] সস্তা শ্রম ও অন্যান্য সুবিধার কারণে ১৯৮০-র দশক থেকে এই খাতে যথেষ্ট বৈদেশিক ও স্থানীয় বিনিয়োগ হয়েছে। ২০০২ সালের হিসাবে তৈরি পোশাক খাতে মোট রফতানির পরিমাণ ছিল ৫ বিলিয়ন (৫০০ কোটি) মার্কিন ডলার। [৩২] তৈরি পোশাক খাতে প্রায় ৩০ লাখ শ্রমিক কাজ করেন, যাঁদের ৯০%-ই নারী শ্রমিক। [৩৩] বাংলাদেশের বৈদেশিক মুদ্রার আরেকটি বড় অংশ আসে প্রবাসী বাংলাদেশীদের পাঠানো অর্থ হতে। বাংলাদেশের মাথাপিছু আয় ২০০৪ সালের হিসাব অনুযায়ী ৪৪০ মার্কিন ডলার। [২৭] নানা অর্থনৈতিক সূচকে বিশ্বব্যাপী বাংলাদেশের অবস্থান পিছনের সারিতে, তবে বিশ্ব ব্যাংকের ২০০৫ সালের দেশভিত্তিক আলোচনায় এদেশের শিক্ষা, জনসংখ্যা নিয়ন্ত্রণ ও অন্যান্য সামাজিক খাতে উন্নয়নের প্রশংসা করা হয়েছে।[৫] কক্সবাজার সৈকতে জেলেদের নৌকা১৯৯০ সাল হতে প্রতিবছর বাংলাদেশ গড়ে ৫% প্রবৃদ্ধি অর্জন করে এসেছে। মধ্যবিত্ত ও ভোক্তা শ্রেণীর প্রসারণ ঘটেছে। ২০০৫ সালের ডিসেম্বর মাসে গোল্ডম্যান স্যাক্‌স-এর বিশ্লেষণে বাংলাদেশকে আগামী ১১ দেশ এর মধ্যে গণ্য করা হয়েছে। [৩৪] ২০০৫ সালের ডিসেম্বরের হিসাবে বাংলাদেশ ব্যাংক ৬.৫% জিডিপি প্রবৃদ্ধির ভবিষ্যতবাণী করেছে।.[৩৫] বাংলাদেশের সামাজিক উন্নয়ন ও দারিদ্র বিমোচনে গুরুত্বপূর্ণ ভূমিকা রেখেছে সারা দেশে চালু হওয়া ক্ষুদ্র ঋণ কর্মসূচী। গ্রামীন ব্যাংকের প্রতিষ্ঠাতা মুহাম্মদ ইউনুস ক্ষুদ্র ঋণের প্রবক্তা। ১৯৯০ এর দশকের শেষভাগে গ্রামীণ ব্যাংকের সদস্যসংখ্যা ছিল ২৩ লাখ; অন্যান্য সাহায্য সংস্থারও প্রায় ২৫ লাখ সদস্য রয়েছে। [৩৬] দেশের শিল্প ও রফতানির উন্নয়নের জন্য বাংলাদেশ সরকার দেশের বিভিন্ন স্থানে রফতানি প্রক্রিয়াজাতকরণ এলাকা স্থাপন করেছে। বাংলাদেশ এক্সপোর্ট প্রসেসিং জোন অথরিটি বা বেপজা এগুলোকে নিয়ন্ত্রণ করে। দেশের রফতানি ও আমদানি বাণিজ্যর সিংহভাগ চট্টগ্রাম সমুদ্র বন্দর , মংলা সমুদ্র বন্দর ও বেনাপোল স্থলবন্দরের মাধ্যমে সম্পন্ন হয়। যাতায়াত ও যোগাযোগ ব্যবস্থাবাংলাদেশ নদীমাতৃক দেশ। তাই বাংলাদেশের প্রাচীনতম যাতায়াত পথ হিসেবে গণ্য করা হয় নৌপথ বা জলপথকে। নৌপথের নদীপথ এবং সমুদ্রপথ উভয়ই সমান গুরুত্বপূর্ণ। নদিমাতৃক দেশ হিসেবে অভ্যন্তরীণ যাতায়াত ব্যবস্থায় নদীপথ গুরুত্বপূর্ণ, তবে বহির্বিশ্বের সাথে যাতায়াত ব্যবস্থায় সমুদ্রপথ ব্যবহৃত হয়। বাংলাদেশে প্রায় ৮৪০০ কিলোমিটার দীর্ঘ অভ্যন্তরীণ নাব্য জলপথ রয়েছে। এর মধ্যে ৫৪০০ কিলোমিটার সারা বছর নৌচলাচলের জন্য উন্মুক্ত রয়েছে। অবশিষ্ট প্রায় ৩০০০ কিলোমিটার শুধু বর্ষাকালে ব্যবহৃত হয়। সাধারণত দেশের দক্ষিণ ও পূর্বাঞ্চলের নদীগুলো নৌচলাচলের জন্য বেশি উপযোগী। এ অঞ্চলেই দেশের গুরুত্বপূর্ণ নদীবন্দরগুলো অবস্থিত: ঢাকা, নারায়ণগঞ্জ, চাঁদপুর, বরিশাল, ঝালকাঠি, খুলনা প্রভৃতি। নদীপথে চলাচলকারী যাত্রীদের মধ্যে অধিকাংশই (৯৪%) টাবুরী নৌকা, গয়না নৌকা ও লঞ্চে এবং বাকিরা (৬%) স্টীমারে যাতায়াত করেন। দেশের সমুদ্রপথ মূলত ব্যবসায়-বাণিজ্যের প্রয়োজনে ব্যবহৃত হয়। বাংলাদেশের প্রধান দুইটি সমুদ্র বন্দর চট্টগ্রাম এবং মংলা একাজে ব্যবহৃত হয়।[৩৭] বাংলাদেশের স্থল যোগাযোগের মধ্যে সড়কপথ উল্লেখযোগ্য। সড়কপথের অবকাঠামো নির্মাণ এদেশের ভৌগোলিক অবস্থান ও ভৌগোলিক অবকাঠামোর মধ্যে বেশ ব্যয়বহুল। ১৯৪৭ খ্রিস্টাব্দে দেশে পাকা রাস্তার পরিমাণ ছিলো ১৯৩১.১৭ কিলোমিটার, ১৯৯৬-১৯৯৭ সালের দিকে তা দাঁড়ায় ১৭৮৮৫৯ কিলোমিটারে।[৩৭] ২০১০ খ্রিস্টাব্দে দেশের জাতীয় মহাসড়ক ৩৪৭৮ কিলোমিটার, আঞ্চলিক মহাসড়ক ৪২২২ কিলোমিটার এবং ফিডার/জেলা রোড ১৩২৪৮ কিলোমিটার। দেশের সড়কপথের উন্নয়নের জন্য "বাংলাদেশ সড়ক পরিবহণ সংস্থা" নামে একটি সংস্থা গঠন করা হয়েছে।[৩৮] সড়কপথে প্রায় সব জেলার সাথে যোগাযোগ থাকলেও অনেক ক্ষেত্রেই প্রয়োজনীয় অবকাঠামো (ব্রিজ, কালভার্ট) নির্মিত না হওয়ায় ফেরি পারাপারের প্রয়োজন পড়ে। সড়কপথে জেলাভিত্তিক যোগাযোগের ক্ষেত্রে বড় বড় যানবাহন যেমন: ট্রাক, বাস ব্যবহৃত হলেও আঞ্চলিক বা স্থানীয় পর্যায়ে মিনিবাস, ট্রাক্টর ইত্যাদি যান্ত্রিক বাহন ব্যবহৃত হয়। এছাড়াও বহু পুরাতন আমলের অযান্ত্রিক বাহন যেমন: রিকশা, গরুর গাড়ি, ঠেলাগাড়িও ব্যবহৃত হয়। এছাড়া স্থলভাগে রেলপথ সবচেয়ে নিরাপদ যাতায়াত ব্যবস্থা হিসেবে ব্রিটিশ শাসনামল থেকেই ব্যবহৃত হয়ে আসছে। ১৯৭১ সালে স্বাধীনতা লাভের সময় বাংলাদেশে রেলপথ ছিলো ২৮৫৭ কিলোমিটার।[৩৭] ২০০৮-২০০৯ সালের হিসাবমতে, বাংলাদেশে রেলপথ রয়েছে ২৮৩৫ কিলোমিটার।[৩৮] এদেশে মিটারগেজ এবং ব্রডগেজ -দুধরণের রেলপথ রয়েছে।[৩৭] রেলপথ, রেলস্টেশনের দ্বারা পরিচালিত হয় এছাড়া বিভিন্ন স্টেশনকে জংশন হিসেবে তৈরি করা হয়েছে। রেলপথকে কেন্দ্রীয়ভাবে পরিচালনার জন্য বাংলাদেশ রেলওয়ে নামে একটি প্রতিষ্ঠান কাজ করছে। এছাড়াও দেশের অভ্যন্তরে ও দেশের বাইরে যাতায়াত ও পণ্য পরিবহনের সুবিধার্থে বাংলাদেশে আকাশপথে বা বিমানপথে যাতায়াতের ব্যবস্থাও রয়েছে। অভ্যন্তরীণ বিমান যাতায়াত ব্যবস্থায় দেশের ভিতরকার বিভিন্ন বিমানবন্দরে যাতায়াত করা যায়, আর আন্তর্জাতিক বিমান যাতায়াত ব্যবস্থায় শুধুমাত্র আন্তর্জাতিক বিমানবন্দর থেকে বহির্দেশে গমনাগমন করা যায়।[৩৭] ঢাকার কুর্মিটোলায় অবস্থিত শাহজালাল আন্তর্জাতিক বিমানবন্দর বাংলাদেশের অন্যতম আন্তর্জাতিক বিমানবন্দর। এছাড়াও চট্টগ্রাম এবং সিলেটেও আন্তর্জাতিক বিমানবন্দর রয়েছে। বাংলাদেশের রাষ্ট্রীয় বিমান সংস্থা হলো বিমান বাংলাদেশে এয়ারলাইন্স। বাংলাদেশের যোগাযোগ ব্যবস্থা মূলত ছিলো ডাক আদান-প্রদানভিত্তিক। কিন্তু কালের আবর্তনে টেলিগ্রাফ, টেলিফোন এবং পরবর্তিতে মোবাইল ফোনের প্রবর্তনের মাধ্যমে বাংলাদেশের যোগাযোগ ব্যবস্থায় আমূল পরিবর্তন সংঘটিত হয়। সংস্কৃতিমূল নিবন্ধ: বাংলাদেশের সংস্কৃতি বাংলাদেশের জাতীয় প্রতীকসমূহ সঙ্গীত আমার সোনার বাংলা প্রাণী রয়েল বেঙ্গল টাইগার পাখি দোয়েল মাছ ইলিশ ফুল সাদা শাপলা ফল কাঁঠাল গাছ আমগাছ খেলা কাবাডি পঞ্জিকা বাংলা পঞ্জিকা বাংলা ভাষা ও সাহিত্যের ঐতিহ্য হাজার বছরের বেশি পুরনো। ৭ম শতাব্দীতে লেখা বৌদ্ধ দোহার সঙ্কলন চর্যাপদ বাংলা ভাষার প্রাচীনতম নিদর্শন হিসেবে স্বীকৃত। মধ্যযুগে বাংলা ভাষায় কাব্য, লোকগীতি, ও পালাগানের প্রচলন ঘটে। উনবিংশ ও বিংশ শতাব্দীতে বাংলা কাব্য ও গদ্যসাহিত্যের ব্যাপক বিকাশ ঘটে। নোবেল পুরস্কার বিজয়ী কবি রবীন্দ্রনাথ ঠাকুর, বাংলাদেশের জাতীয় কবি কাজী নজরুল ইসলাম প্রমুখ বাংলা ভাষায় সাহিত্যকে সমৃদ্ধ করেছেন। বাংলার লোক সাহিত্যও সমৃদ্ধ; মৈমনসিংহ গীতিকায় এর পরিচয় পাওয়া যায়। বাংলাদেশের সঙ্গীত বাণীপ্রধান; এখানে যন্ত্রসঙ্গীতের ভূমিকা সামান্য। গ্রাম বাংলার লোক সঙ্গীতের মধ্যে বাউল গান, জারি, সারি, ভাওয়াইয়া, ভাটিয়ালি, মুর্শিদী, গম্ভীরা, কবিগান ইত্যাদি উল্লেখযোগ্য। গ্রামাঞ্চলের এই লোকসঙ্গীতের সাথে বাদ্যযন্ত্র হিসাবে মূলত একতারা, দোতারা, ঢোল, বাঁশি ইত্যাদি ব্যবহার করা হয়। নৃত্যশিল্পের নানা ধরন বাংলাদেশে প্রচলিত। এর মধ্যে রয়েছে উপজাতীয় নৃত্য, লোকজ নৃত্য, শাস্ত্রীয় নৃত্য, ইত্যাদি। দেশের গ্রামাঞ্চলে যাত্রা পালার প্রচলন রয়েছে। ঢাকা-কেন্দ্রিক চলচ্চিত্র শিল্প হতে প্রতি বছর প্রায় ৮০ হতে ১০০টি বাংলা চলচ্চিত্র তৈরি করা হয়।[৩৯] বিয়ের সাজে বৌ, বাংলাদেশের হস্তশিল্পের নমুনাবাংলাদেশে মোট প্রায় ২০০টি দৈনিক সংবাদ পত্র ও ১৮০০রও বেশি সাপ্তাহিক বা মাসিক পত্রিকা প্রকাশিত হয়। তবে নিয়মিতভাবে পত্রিকা পড়েন এরকম লোকের সংখ্যা কম, মোট জনসংখ্যার মাত্র ১৫%। [৪০] গণমাধ্যমের মধ্যে রেডিও অঙ্গনে বাংলাদেশ বেতার ও বিবিসি বাংলা জনপ্রিয়। সরকারী টেলিভিশন সংস্থা বাংলাদেশ টেলিভিশন ছাড়াও বাংলাদেশ থেকে ৫টির বেশি উপগ্রহভিত্তিক টেলিভিশন চ্যানেল সম্প্রচারিত হয়। বাংলাদেশের রান্না-বান্নার ঐতিহ্যের সাথে ভারতীয় ও মধ্যপ্রাচ্যের রান্নার প্রভাব রয়েছে। ভাত, ডাল ও মাছ বাংলাদেশীদের প্রধান খাবার, যেজন্য বলা হয়ে থাকে মাছে ভাতে বাঙালি। দেশে ছানা ও অন্যান্য প্রকারের মিষ্টান্ন , যেমন রসগোল্লা, চমচম বেশ জনপ্রিয়। বাংলাদেশের নারীদের প্রধান পোষাক শাড়ি। অল্পবয়স্ক মেয়েদের মধ্যে, বিশেষত শহরাঞ্চলে সালোয়ার কামিজেরও চল রয়েছে। পুরুষদের প্রধান পোষাক লুঙ্গি, তবে শহরাঞ্চলে পাশ্চাত্যের পোষাক শার্ট-প্যান্ট প্রচলিত। বিশেষ অনুষ্ঠানে পুরুষরা পাঞ্জাবী-পায়জামা পরিধান করে থাকেন। এখানকার প্রধান সামাজিক অনুষ্ঠানের মধ্যে রয়েছে মুসলমান সম্প্রদায়ের উত্সব ঈদুল ফিত্‌র ও ঈদুল আজহা, এবং হিন্দু সম্প্রদায়ের দুর্গাপূজা। বৌদ্ধদের প্রধান উত্সব বুদ্ধ পূর্ণিমা, আর খ্রীস্টানদের বড়দিন। তবে বাংলাদেশের সবচেয়ে বড় সামাজিক উৎসব হচ্ছে দুই ঈদ, অর্থাৎ ঈদুল ফিত্‌র ও ঈদুল আজহা। ঈদুল ফিত্‌রের আগের দিনটি বাংলাদেশে ‘চাঁদ রাত’ নামে পরিচিত। ছোট ছোট বাচ্চারা এ দিনটি অনেক সময়ই আতশবাজির মাধ্যমে পটকা ফাটিয়ে উদযাপন করে। ঈদুল আজহার সময় শহরাঞ্চলে প্রচুর কোরবানির পশুর আগমন হয়, এবং এটি নিয়ে শিশুদের মাঝে একটি উৎসবমুখর উচ্ছাস থাকে। এই দুই ঈদেই বাংলাদেশের রাজধানী শহর ঢাকা ছেড়ে বিপুল সংখ্যক মানুষ তাঁদের জন্মস্থল গ্রামে পাড়ি জমায়। এছাড়া বাংলাদেশের সর্বজনীন উত্সবের মধ্যে পহেলা বৈশাখ প্রধান। গ্রামাঞ্চলে নবান্ন, পৌষ পার্বণ ইত্যাদি লোকজ উত্সবের প্রচলন রয়েছে। এছাড়া স্বাধীনতা দিবস, বিজয় দিবস এবং ভাষা আন্দোলনের স্মরণে ২১শে ফেব্রুয়ারি তারিখে শহীদ দিবস পালিত হয়। খেলাধূলা ঢাকার শের-এ-বাংলা জাতীয় ক্রিকেট স্টেডিয়ামে অনুষ্ঠিত ভারত ও বাংলাদেশের মধ্যবর্তী একটি ক্রিকেট ম্যাচবাংলাদেশের জাতীয় খেলা কাবাডি। এই খেলার মতোই বাংলাদেশের অধিকাংশ নিজস্ব খেলাই উপকরণহীন কিংবা উপকরণের বাহুল্যবর্জিত। উপকরণবহুল খুব কম খেলাই বাংলাদেশের নিজস্ব খেলা। উপকরণহীন খেলার মধ্যে এক্কাদোক্কা, দাড়িয়াবান্দা, গোল্লাছুট, কানামাছি, বরফ-পানি, বউচি, ছোঁয়াছুয়ি ইত্যাদি খেলা উল্লেখযোগ্য। উপকরণের বাহুল্যবর্জিত বা সীমিত সহজলভ্য উপকরণের খেলার মধ্যে ডাঙ্গুলি, সাতচাড়া, রাম-সাম-যদু-মধু বা চোর-ডাকাত-পুলিশ, মার্বেল খেলা, রিং খেলা ইত্যাদির নাম করা যায়। সাঁতার, বাংলাদেশের জাতীয় পর্যায় ছাড়া, সাধারণ্যের কাছে আলাদা ক্রীড়া হিসেবে তেমন একটা মর্যাদা পায় না, যেহেতু বাংলাদেশের গ্রামাঞ্চলের মানুষকে কোনো কোনো ক্ষেত্রে আবশ্যকীয়ভাবে সাঁতার শিখতে হয়। গৃহস্থালী খেলার মধ্যে লুডু, সাপলুডু, দাবা বেশ প্রচলিত। এছাড়া ক্রিকেট ও ফুটবলের মতো বিভিন্ন বিদেশী খেলাও এদেশে বেশ জনপ্রিয়। ১৯৯৭ খ্রিস্টাব্দে বাংলাদেশের জাতীয় ক্রিকেট দল আইসিসি ট্রফি জয় করে, যার ফলে ১৯৯৯ খ্রিস্টাব্দে প্রথমবারের মতো তাঁরা বিশ্বকাপ ক্রিকেটে অংশ নেওয়ার সুযোগ পায়। সেবার প্রথম পর্বে বাংলাদেশ স্কটল্যান্ড ও পাকিস্তান ক্রিকেট দলকে পরাজিত করে। এছাড়া ২০০০ খ্রিস্টাব্দে বাংলাদেশ ক্রিকেট দল টেস্ট ক্রিকেট খেলার মর্যাদা লাভ করে। ক্রিকেট দলের মধ্যে ধারাবাহিক সাফল্যের অভাব থাকলেও তাঁরা বিশ্বের প্রধান ক্রিকেট দলগুলোকে, যেমন: অস্ট্রেলিয়া, পাকিস্তান, নিউ জিল্যান্ড, শ্রীলংকাকে হারিয়ে এসেছে। ২০০৭ খ্রিস্টাব্দের ক্রিকেট বিশ্বকাপে বাংলাদেশ অতি গুরুত্বপূর্ণ দুটি দল ভারত ও দক্ষিণ আফ্রিকাকে পরাজিত করে। টেস্ট ক্রিকেট খেলার মর্যাদা লাভ করার পর এপর্যন্ত বাংলাদেশ দুইটি টেস্ট সিরিজ জয় করেছে। প্রথমটি জিম্বাবুয়ের সাথে ২০০৪-'০৫ খ্রিস্টাব্দে, এবং দ্বিতীয়টি জুলাই ২০০৯-এ ওয়েস্ট ইন্ডিজের বিপরীতে।[৪১] অন্যান্য খেলার মধ্যে হকি, হ্যান্ডবল, সাঁতার, কাবাডি এবং দাবা উল্লেখযোগ্য। এযাবৎ ৪ জন বাংলাদেশী - নিয়াজ মোর্শেদ, জিয়াউর রহমান, আবদুল্লাহ আল রাকিব এবং রিফাত বিন সাত্তার - দাবার আন্তর্জাতিক গ্র্যান্ড মাস্টার খেতাব লাভ করেছেন।[৪২][৪৩] বাংলাদেশের খেলাধূলা নিয়ন্ত্রণ বোর্ড ২৯টি খেলাধূলা সংক্রান্ত ভিন্ন ভিন্ন ফেডারেশন নিয়ন্ত্রণ করে। বাংলাদেশ, ২০১১ খ্রিস্টাব্দে যৌথভাবে ভারত ও শ্রীলংকার সাথে আইসিসি বিশ্বকাপ ক্রিকেট আয়োজন করতে যাচ্ছে। 

=======

http://bn.wikipedia.org/wiki/%E0%A6%85-%E0%A6%B9%E0%A6%9C%E0%A6%95%E0%A6%BF%E0%A6%A8%E0%A7%87%E0%A6%B0_%E0%A6%B2%E0%A6%B8%E0%A6%BF%E0%A6%95%E0%A6%BE%E0%A6%B0%E0%A7%8D%E0%A6%AC%E0%A7%81%E0%A6%A6


নন-হজকিন লিম্ফোমা (Non-Hodgkin lymphomas; NHL) হল বেশ কিছু প্রকারের রক্তের ক্যান্সারের সাধারণ নাম। হজকিনের লিম্ফোমা নামক রক্তের ক্যান্সার থেকে আলাদা করে বোঝানোর জন্য এগুলির এরকম নামকরণ করা হয়েছে। লিম্ফোসাইট নামের এক প্রকার শ্বেত রক্তকণিকা থেকে উদ্ভূত ক্যান্সারকে লিম্ফোমা বলা হয়। ১৯৮২ সালে গৃহীত এক নীতি অনুযায়ী নন-হজকিন লিম্ফোমাগুলিকে আলাদা করা হয়েছিল, কিন্তু বর্তমানে এই শ্রেণীকরণটি পরিত্যক্ত হয়েছে। স্বাস্থ্য বিজ্ঞান - চিকিৎসাবিজ্ঞান - রক্তবিদ্যা - সম্পাদনা রক্তের সংহারক ও শ্বেত রক্তকণিকা লসিকাকোষকল্প: শ্বেতিকাকর্কট/লিউকিমিয়া (তীব্র লসিকাকোষীয় লিউকিমিয়া/ALL, দীর্ঘমেয়াদী লসিকাকোষীয় লিউকিমিয়া/CLL) | লসিকার্বুদ (হজকিনের ব্যাধি, অ-হজকিনের লসিকার্বুদ/NHL) | লসিকাকোষাধিক্যজনিত বিকার (LPD) | মজ্জাকোষার্বুদ (বহুসংখ্যক মজ্জাকোষার্বুদ, সুষুম্নাশীর্ষবাহ্য প্লাজমাকোষার্বুদ) মজ্জাকল্প: মজ্জাজাত লিউকিমিয়া (তীব্র মজ্জাজাত লিউকিমিয়া (AML), দীর্ঘমেয়াদী মজ্জাজাত লিউকিমিয়া (CML) | মজ্জাধিক্যজনিত ব্যাধি (MPD) ( স্বয়ম্ভূত অণুচক্রাধিক্য, লালিকাধিক্য) | সুপ্ত দ্বিধামেরু লক্ষণ (MDS) | মজ্জাকাঠিন্য | নিরাকর্ষী শ্বেতিকাস্বল্পতা লোহিত রক্তকণিকা রক্তশূন্যতা | লৌহ সঞ্চয় ব্যাধি | কাস্তে-কোষ ব্যাধি | থ্যালাসিমিয়া | লালিকানাশ | অবর্ধক রক্তশূন্যতা | গ্লুকোজ-৬-ফসফেট ডিহাইড্রোজেনেজ স্বল্পতা (G6PD) | বংশগত লালিকাণুবৃদ্ধি | বংশগত উপবৃত্তক কোষাধিক্য | হিমোগ্লোবিন-বিকার তঞ্চন ও অণুচক্রিকা অন্তর্তঞ্চন | গভীর শিরা অন্তর্তঞ্চন | ফুসফুসীয় ধমনীরোধ | হিমোফিলিয়া | স্বয়ম্ভূত অণুচক্রিকাস্বল্পতাজনিত পারপ্যুরা (ITP) | তঞ্চনসংক্রান্ত অণুচক্রিকাস্বল্পতাজনিত পারপ্যুরা (TTP) | প্রকীর্ণ অন্তর্বাহ তঞ্চন (DIC) 

====

http://bn.wikipedia.org/wiki/%E0%A6%85%E0%A6%81%E0%A6%A6%E0%A7%8D%E0%A6%B0%E0%A7%87-%E0%A6%B2%E0%A7%81%E0%A6%87_%E0%A6%A6%E0%A7%8D%E0%A6%AF%E0%A6%AC%E0%A6%BF%E0%A6%AF%E0%A6%BC%E0%A7%87%E0%A6%B0%E0%A7%8D%E0%A6%A8


অঁদ্রে-লুই দ্যবিয়ের্ন[১] (ফরাসি ভাষায়: André-Louis Debierne) (১৪ই জুলাই, ১৮৭৪ - ৩১শে আগস্ট, ১৯৪৯) একজন ফরাসি রসায়নবিদ। তিনি ১৮৯৯ সালে অ্যাক্টিনিয়াম নামক রাসায়নিক মৌলটি আবিস্কার করেন। তিনি অবশ্য বিশুদ্ধ অ্যাক্টিনিয়াম প্রস্তুত করতে পারেন নি, কেবল অ্যাক্টিনিয়াম মিশ্রিত একটি তেজস্ক্রিয় পদার্থ নিষ্কাশন করেছিলেন। দ্যবিয়ের্ন ছিলেন চার্লস ফ্রিডেলের ছাত্র। তিনি পিয়ের ক্যুরি ও মারি ক্যুরির ঘনিষ্ঠ বন্ধু ও তাদের গবেষণা কাজের অন্যতম সহযোগী ছিলেন। ক্যুরি দম্পতি পিচব্লেন্ড থেকে বিভিন্ন তেজস্ক্রিয় মৌল আবিষ্কারের জন্য যে গবেষণা শুরু করেছিলেন তা দ্যবিয়ের্ন চালিয়ে নিয়ে যান এবং ফলশ্রুতিতে একসময় সেখান থেকে অ্যাক্টিনিয়াম মিশ্রিত একটি পদার্থ নিষ্কাশনে সক্ষম হন। পিয়ের ক্যুরির মৃত্যুর পর দ্যবিয়ের্ন মারি ক্যুরিকে তার গবেষণা ও অধ্যাপনা কাজে প্রভূত সহযোগিতা করেন। ১৯১০ সালে মারি ক্যুরি ও দ্যবিয়ের্ন মিলে ধাতব রেডিয়াম প্রস্তুত করেন যদিও তা বেশিক্ষণ ধাতব অবস্থায় রাখা সম্ভব হয়নি। পরবর্তিতে রেডিয়ামকে তারা এর এমন একটি যৌগে রূপান্তরিত করেন, যার মাধ্যমে রেডিয়াম সংশ্লিষ্ট গবেষণা চালিয়ে নেয়া সম্ভব ছিল। [সম্পাদনা] পাদটীকা1.↑ এই ফরাসি ব্যক্তিনামটির বাংলা প্রতিবর্ণীকরণে উইকিপেডিয়া:বাংলা ভাষায় ফরাসি শব্দের প্রতিবর্ণীকরণ-এ ব্যাখ্যাকৃত নীতিমালা অনুসরণ করা হয়েছে। 

====

http://bn.wikipedia.org/wiki/%E0%A6%85%E0%A6%81%E0%A6%B0%E0%A6%BF_%E0%A6%AA%E0%A7%8B%E0%A6%AF%E0%A6%BC%E0%A6%BE%E0%A6%81%E0%A6%95%E0%A6%BE%E0%A6%B0%E0%A7%87


অঁরি পোয়াঁকারে[১] (২৯শে এপ্রিল, ১৮৫৪ – ১৭ই জুলাই, ১৯১২) ফরাসি গণিতবিদ, তাত্ত্বিক পদার্থবিদ ও দার্শনিক, এবং গণিতের ইতিহাসের অন্যতম শ্রেষ্ঠ মৌলিক প্রতিভা বলে স্বীকৃত।

====

http://bn.wikipedia.org/wiki/%E0%A6%85%E0%A6%82_%E0%A6%B8%E0%A6%BE%E0%A6%A8_%E0%A6%B8%E0%A7%82_%E0%A6%9A%E0%A6%BF


অং সান সূ চি (ইংরেজি: Aung San Suu Kyi, বর্মী ভাষায়: আউন্‌ স্‌হান্‌ সু চি আ-ধ্ব-ব: [àunsʰánsṵtʃì]); ১৯৪৫ সালের ১৯শে জুন মায়ানমারের ইয়াংগুনে (তৎকালীন বার্মার রেঙ্গুনে) জন্মগ্রহণ করেন। তিনি ছিলেন তার পরিবারের ৩য় সন্তান। তার নামকরন করা হয়েছিল তার পরিবারের তিন সদস্যের নামে, " অং সান " তার বাবার নাম থেকে, " সূ " তার দাদির নাম থেকে এবং " চি " তার মা'র নাম থেকে । তিনি অহিংস গণতন্ত্রবাদী আন্দলোনকারী এবং মায়ানমারের ন্যাশনাল লীগ অভ ডেমোক্রসির নেতা। বৌদ্ধ ধর্মাবলম্বী এই নেতা ১৯৯০ সালে রাফতো পুরস্কার এবং শাখারোভ পুরস্কার লাভ করেন। সামরিকতন্ত্রের বিপক্ষে অহিংস ও শান্তিপূর্ণ আন্দোলনের জন্য ১৯৯১ সালে তিনি নোবেল শান্তি পুরস্কার লাভ করেন। ১৯৯২ সালে আন্তর্জাতিক সর্ম্পকের জন্য ভারত সরকার তাকে "জহরলাল নেহেরু" পুরস্কার প্রদান করেন । 

====

http://bn.wikipedia.org/wiki/%E0%A6%85%E0%A6%82%E0%A6%B6%E0%A6%AA%E0%A6%A4%E0%A7%8D%E0%A6%B0


বাণিজ্য বাজারে অংশপত্র (ইংরেজি ভাষায়: Share) বলতে বিভিন্ন আর্থিক হাতিয়ার যেমন সম্ভার, যৌথ তহবিল, সসীম দায়বদ্ধ অংশীদারী, স্থাবর সম্পত্তি বিনিয়োগ ট্রাস্ট, ইত্যাদির জন্য একটি হিসাবের একক। অংশপত্রসমূহ থেকে প্রাপ্ত আয়কে লভ্যাংশ বলে। যিনি অংশপত্র কেনেন, তাঁকে বলা হয় অংশপত্র মালিক। কোন কোম্পানির মূলধনকে সসীম সংখ্যক সমান ভাগে ভাগ করার পর একেকটি ভাগকে একেকটি অংশপত্র বলা হয়। অংশপত্রের মালিক এর মাধ্যমে কোম্পানির লভ্যাংশের একটি অংশ এবং কোম্পানি বিলুপ্তির বিশেষ ক্ষেত্রে কোম্পানির মূল্যের একটি অংশের অধিকারপ্রাপ্ত হন। অংশপত্র ভোটবিশিষ্ট (voting) বা ভোটহীন (non-voting) হতে পারে। ভোটভিত্তিক অংশপত্রের মালিকেরা পরিচালকদের বোর্ডে এবং কর্পোরেট নীতিমালার উপরে ভোট দিতে পারেন। এই ভোটাধিকার অনেক সময় অংশপত্রের মূল্যকে প্রভাবিত করে। ভোটবিশিষ্ট অংশপত্র প্রথম শ্রেণীর (class A)অংশপত্র এবং ভোটহীন অংশপত্র দ্বিতীয় শ্রেণীর (class B) অংশপত্র নামেও পরিচিত। [সম্পাদনা] ইংরেজি পরিভাষাব্রিটিশ ইংরেজি ভাষায় অংশপত্রের পরিভাষা হল "Share"। শব্দটির বহুবচন রূপ shares দিয়ে সম্ভার বা স্টককে বোঝানো বর্তমানে বহুল প্রচলিত। এতটাই প্রচলিত যে shares বললে মানুষ stock-ই বোঝে। [সম্পাদনা] পরিভাষা■বাণিজ্য বাজার - financial market ■আর্থিক হাতিয়ার - financial instrument ■সম্ভার - stock ■যৌথ তহবিল - mutual fund ■সসীম দায়বদ্ধ অংশীদারী - limited partnership ■স্থাবর সম্পত্তি বিনিয়োগ ট্রাস্ট- real estate investment trust ■হিসাবের একক - unit of account ■লভ্যাংশ - dividend ■অংশপত্র মালিক - shareholder ■বিলুপ্তি - liquidation 

====

http://bn.wikipedia.org/wiki/%E0%A6%85%E0%A6%89_%E0%A6%A8%E0%A6%BF%E0%A6%B2%E0%A7%8D%E2%80%8C%E0%A6%B8_%E0%A6%AC%E0%A7%8B%E0%A6%B0


অউ নিল্‌স বোর (জন্ম: ১৯শে জুন, ১৯২২) একজন ডেনীয় পদার্থবিজ্ঞানী। তিনি বিখ্যাত বিজ্ঞানী নিল্‌স বোর এবং মার্গারেটের ছেলে। ভোল্‌ফগাং পাউলি এবং ভের্নার কার্ল হাইজেনবের্গের মত মহান বিজ্ঞানীদের মধ্যে বেড়ে উঠার কারণে তিনিও একসময় পদার্থবিজ্ঞানে নিজস্ব মেধার পরিচয় দিতে সক্ষম হন। ১৯৭৫ সালে তিনি পদার্থবিজ্ঞানে নোবেল পুরস্কার লাভ করেন।

====

http://bn.wikipedia.org/wiki/%E0%A6%85%E0%A6%89%E0%A6%AC_%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4%E0%A7%87%E0%A6%B0_%E0%A6%A4%E0%A6%BE%E0%A6%B2%E0%A6%BF%E0%A6%95%E0%A6%BE


এটি একটি অউব(অদ্ভুত উড়ন্ত বস্তু) বিধ্বস্ত হবার তালিকা যা উফোলোজিদের দ্বারা অধ্যয়ন করা হয়েছে। ■রজওয়েলে অউবের ঘটনা (৮ই জুলাই, ১৯৪৭) ■ভার্গিনহার অউবের ঘটনা (সম্পূর্ণরূপে ১৯৯৬) ■৬১১ উচ্চতায় অউবের ঘটনা (২৯শে জানুয়ারি, ১৯৮৬) ■আজটেক, নিউ মেক্সিকোর অউবের ঘটনা (১৯৪৮) 

====

http://bn.wikipedia.org/wiki/%E0%A6%85%E0%A6%95%E0%A6%B0%E0%A7%8D%E0%A6%A4%E0%A7%83%E0%A6%95_%E0%A6%95%E0%A7%8D%E0%A6%B0%E0%A6%BF%E0%A6%AF%E0%A6%BC%E0%A6%BE


কর্তাবিহীন ক্রিয়া। যেমনঃ পানি জমেছে। বৃষ্টি কমেছে। ঘুম পাচ্ছে। It snowed yesterday. Nevó ayer. 

====

http://bn.wikipedia.org/wiki/%E0%A6%85%E0%A6%95%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1


অকল্যান্ড (ইংরেজি ভাষায়: Auckland) উত্তর নিউজিল্যান্ডের একটি শহর। এটি উত্তর অকল্যান্ড উপদ্বীপ এবং উত্তর-পশ্চিম নর্থ আইল্যান্ডকে সংযুক্তকারী একটি স্থলযোটকের উপর অবস্থিত। এটি তাসমান সাগরের একটি বাহু মানুকাউ খাঁড়ি এবং প্রশান্ত মহাসাগরের একটি বাহু হাউরাকি উপসাগরের ওয়াইটেমাটা খাঁড়ির তীরে অবস্থিত। শহরের সীমানার কাছে একাধিক মৃত আগ্নেয়গিরি আছে। শহরটি নিউজিল্যান্ডের প্রধান সমুদ্র বন্দর এবং মৎস্য-, বাণিজ্য- ও শিল্প-কেন্দ্র। এখানে একটি নৌঘাঁটি আছে। অকল্যান্ডে উৎপাদিত দ্রব্যের মধ্যে আছে লোহা ও ইস্পাত, প্রক্রিয়াজাত খাদ্য, যন্ত্রপাতি, টেক্সটাইল, বস্ত্র, মোটরযান, বনজ দ্রব্য এবং রাসায়নিক সার। অকল্যান্ডের দর্শনীয় স্থানের মধ্যে আছে অকল্যান্ড সিটি আর্ট গ্যালারি, যাতে ইউরোপীয় ও নিউজিল্যান্ডীয় শিল্পীদের শিল্পকর্ম স্থান পেয়েছে। অকল্যান্ড ইন্সটিটিউট ও জাদুঘর, পরিবহন ও প্রযুক্তি জাদুঘর, এবং পার্নেল গোলাপ উদ্যান। ১৮৮২ সালে এখানে অকল্যান্ড বিশ্ববিদ্যালয় এবং ১৯৬৪ সালে অকল্যান্ড প্রযুক্তি ইন্সটিটিউট স্থাপিত হয়। বেশ কিছু সেতু কেন্দ্রীয় শহরকে দ্রুত বর্ধমান শহরতলী এলাকার সাথে সংযুক্ত করেছে। এদের মধ্যে অকল্যান্ড হার্বার ব্রিজ বৃহত্তম। অকল্যান্ডে নিউজিল্যান্ডের প্রধান আন্তর্জাতিক বিমানবন্দরটি অবস্থিত। ১৯৪৫ সালে ২য় বিশ্বযুদ্ধের অবসানের পর প্রশান্ত মহাসাগরীয় দ্বীপপুঞ্জের বহু লোক অকল্যান্ডে পাড়ি জমান। এরা ছাড়াও অকল্যান্ডে মাওরি জাতির লোকেদের একটি বড় সম্প্রদায় আছে; মাওরিরা দেশটির আদিবাসী। ২০০৬ সালের তথ্য অনুযায়ী এখানকার অর্ধেক অধিবাসী ইউরোপীয়, ২২.৪% এশীয়, ১২% প্রশান্ত মহাসাগরীয় দ্বীপপুঞ্জীয়, এবং ৭.২% মাওরি জাতিভুক্ত। [১][২] ১৮৪০ সালে অকল্যান্ডকে নিউজিল্যান্ড উপনিবেশের রাজধানী হিসেবে প্রতিষ্ঠা করা হয়। ১৮৬৫ সালে রাজধানী অকল্যান্ড থেকে সরিয়ে ওয়েলিংটনে নিয়ে যাওয়া হয়। ১৮৭১ সালে অকল্যান্ড বড় শহরের মর্যাদা লাভ করে। বর্তমানে বৃহত্তর অকল্যান্ড পৌর এলাকাতে ১৪ লক্ষেরও বেশি লোকের বাস। কেন্দ্রীয় মূল শহরে প্রায় ৪ লক্ষ লোক বাস করেন। [সম্পাদনা] তথ্যসূত্র1.↑ Auckland City Council Annual Report Summary 2006/2007 - leaflet, Auckland City Council, 2007 2.↑ The Battle for Auckland City - New Zealand Herald, Monday 24 September 2007, Page A5 

====

http://bn.wikipedia.org/wiki/%E0%A6%85%E0%A6%95%E0%A6%B9%E0%A6%BE%E0%A6%AE%E0%A7%87%E0%A6%B0_%E0%A6%89%E0%A6%87%E0%A6%B2%E0%A6%BF%E0%A6%AF%E0%A6%BC%E0%A6%BE%E0%A6%AE


অকহামের উইলিয়াম (আনু. ১২৮৫-১৩৪৯) মধ্যযুগীয় ইংরেজ স্কলাস্টিক দার্শনিক, ফ্রান্সিসকান পুরোহিত, । তিনি ইংল্যান্ডের সারি-র অকহাম গ্রামে জন্ম নেন। অকহাম নামেই তিনি বেশি পরিচিত। অকহাম ও জন ডান্স স্কোটাস-কে মধ্যযুগের দুই সেরা অধিবিদ (metaphysicist) হিসেবে গণ্য করা হয়। 

====

http://bn.wikipedia.org/wiki/%E0%A6%85%E0%A6%95%E0%A6%BE%E0%A6%B2%E0%A6%A4%E0%A6%BE%E0%A6%B0%E0%A6%BE


অকালতারা (ইংরেজি:Akaltara), ভারতের ছত্তিসগড় রাজ্যের জাঞ্জগীর চাম্পা জেলার একটি নগর পঞ্চায়েত-শাসিত শহর । [সম্পাদনা] ভৌগলিক উপাত্তশহরটির অবস্থানের অক্ষাংশ ও দ্রাঘিমাংশ হল 22.02° N 82.43° E ।[১]সমূদ্র সমতল হতে এর গড় উচ্চতা হল ২৮৩ মিটার (৯২৮ ফুট)। [সম্পাদনা] জনসংখ্যার উপাত্তভারতের ২০০১ সালের আদম শুমারি অনুসারে অকালতারা শহরের জনসংখ্যা হল ২০,৩৭৩ জন।[২] এর মধ্যে পুরুষ ৫২%, এবং নারী ৪৮%। এখানে সাক্ষরতার হার ৬৯%, । পুরুষদের মধ্যে সাক্ষরতার হার ৭৯%, এবং নারীদের মধ্যে এই হার ৫৮%। সারা ভারতের সাক্ষরতার হার ৫৯.৫%, তার চাইতে অকালতারা এর সাক্ষরতার হার বেশি। এই শহরের জনসংখ্যার ১৪% হল ৬ বছর বা তার কম বয়সী। 

====

http://bn.wikipedia.org/wiki/%E0%A6%85%E0%A6%95%E0%A7%8B%E0%A6%9F


অকোট (ইংরেজি:Akot), ভারতের মহারাষ্ট্র রাজ্যের আকোলা জেলার একটি শহর । [সম্পাদনা] ভৌগলিক উপাত্তশহরটির অবস্থানের অক্ষাংশ ও দ্রাঘিমাংশ হল 21.1° N 77.06° E ।[১]সমূদ্র সমতল হতে এর গড় উচ্চতা হল ৩৪৫ মিটার (১১৩১ ফুট)। [সম্পাদনা] জনসংখ্যার উপাত্তভারতের ২০০১ সালের আদম শুমারি অনুসারে অকোট শহরের জনসংখ্যা হল ৮০,৭৯৬ জন।[২] এর মধ্যে পুরুষ ৫২%, এবং নারী ৪৮%। এখানে সাক্ষরতার হার ৭১%, । পুরুষদের মধ্যে সাক্ষরতার হার ৭৫%, এবং নারীদের মধ্যে এই হার ৬৭%। সারা ভারতের সাক্ষরতার হার ৫৯.৫%, তার চাইতে অকোট এর সাক্ষরতার হার বেশি। এই শহরের জনসংখ্যার ১৫% হল ৬ বছর বা তার কম বয়সী। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%95%E0%A7%87%E0%A6%AE


অক্কেম (ইংরেজি:Aquem), ভারতের গোয়া রাজ্যের দক্ষিণ গোয়া জেলার একটি শহর । [সম্পাদনা] জনসংখ্যার উপাত্তভারতের ২০০১ সালের আদম শুমারি অনুসারে অক্কেমশহরের জনসংখ্যা হল ৪৯৮৫ জন।[১] এর মধ্যে পুরুষ ৫১%, এবং নারী ৪৯%। এখানে সাক্ষরতার হার ৭০%, । পুরুষদের মধ্যে সাক্ষরতার হার ৭৬%, এবং নারীদের মধ্যে এই হার ৬৪%। সারা ভারতের সাক্ষরতার হার ৫৯.৫%, তার চাইতে অক্কেম এর সাক্ষরতার হার বেশি। এই শহরের জনসংখ্যার ১৩% হল ৬ বছর বা তার কম বয়সী। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%9F%E0%A6%BE%E0%A6%B0%E0%A6%B2%E0%A7%8B%E0%A6%A8%E0%A7%80_%E0%A6%AE%E0%A6%A8%E0%A7%81%E0%A6%AE%E0%A7%87%E0%A6%A8%E0%A7%8D%E0%A6%9F


শহীদ মিনার (পূর্বনাম অক্টারলোনি মনুমেন্ট) কলকাতার ময়দান অঞ্চলে অবস্থিত একটি পর্যটক আকর্ষণ। লোকমুখে এটি মনুমেন্ট নামে পরিচিত। শহীদ মিনার সংলগ্ন মাঠটি শহীদ মিনার ময়দান নামে পরিচিত। ১৮১৬ সালে কম্যান্ডার ডেভিড অক্টারলোনির নেতৃত্বে ব্রিটিশ ইস্ট ইন্ডিয়া কোম্পানির সেনাবাহিনী গোর্খা যুদ্ধে জয়লাভ করে। এই জয়ের স্মৃতিতে ১৮২৮ সালে ৩৫ হাজার টাকা ব্যয়ে অক্টারলোনির নামাঙ্কিত এই মিনারটি নির্মাণ করা হয়। এর উচ্চতা ৪৮ মিটার (১৫২ ফুট)। স্বাধীনতা লাভের পর মনুমেন্টটি উৎসর্গিত হয় ভারতের স্বাধীনতা সংগ্রামে নিহত শহিদদের উদ্দেশ্যে।

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%9F%E0%A7%8B%E0%A6%AA%E0%A6%BE%E0%A6%B8


অক্টোপাস আটটি বাহু বিশিষ্ট সামুদ্রিক প্রাণী। দেখতে শামুকের মত না হলেও (শক্ত খোলস নেই) এরা শামুক-ঝিনুকের জাতভাই অর্থাৎ মোলাস্কা পর্বের অন্তর্ভুক্ত। এদের মাথার ঠিক পিছনেই আটটি শুঁড়-পা আছে তাই এরা সেফালোপডা বা "মস্তক-পদ" শ্রেণীর অন্তর্ভুক্ত (স্কুইড-ও একই শ্রেণীর)। এরা নিশাচর, সাধারণতঃ ধীর গতিসম্পন্ন।প্রায় ১৫০ প্রজাতির ছোটবড় বিভিন্ন আকারের অক্টোপাস রয়েছে। সূচিপত্র ১ আকৃতি ২ খাদ্য ৩ আত্নরক্ষার কৌশল ৪ বর্ণ পরিবর্তনের ক্ষমতা ৫ বংশ বিস্তার ৬ চিত্র ৭ তথ্যসূত্র [সম্পাদনা] আকৃতিসাধারণত অক্টোপাসগুলো খুব একটা বড় হয়না। দৈর্ঘ্য হয় সর্বোচ্চ ৪.৫ ফিট এবং ওজন হয় প্রায় ১০ কেজি। তবে এশিয়া প্যাসেফিক অঞ্চলে এক প্রজাতির অক্টোপাস রয়েছে যা জায়ান্ট অক্টোপাস নামে পরিচিত। এটি অন্য যে কোন অক্টোপাস থেকে বড়। এর নাম ডলফিনি অক্টোপাস। এটি লম্বায় প্রায় ৩০ ফিট এবং ওজন প্রায় ২৭৫ কেজি পর্যন্ত হয়। [সম্পাদনা] খাদ্যঅক্টোপাস মাংসাশী প্রাণী।মাছ, কাকড়া, চিংড়ি ইত্যাদি অক্টোপাসের প্রিয় খাদ্য। [সম্পাদনা] আত্নরক্ষার কৌশলঅক্টোপাসের আত্নরক্ষার কৌশল বেশ অদ্ভুত। এরা ইচ্ছেমত নিজের দেহের রঙ পরিবর্তন এবং মাথার নিচের নলাকার ফানেল জলপূর্ণ করে দ্রুতবেগে বের করে দিয়ে তাড়াতাড়ি দূরে সরে যেতে পারে। রং পরিবর্তনের ফলে সমুদ্রতলের বালি, পাথর, উদ্ভিদ ইত্যাদির সাথে এমনভাবে মিশে যেতে পারে যে হাঙ্গর, ইল, ফিন (অক্টোপাসের প্রধান শত্রু) খুব কাছ থেকেও একে সনাক্ত করতে পারে না। এছাড়াও এদের দেহে কালি থলে(ink sac) থাকে যার সাহাহ্যে অক্টোপাস নিজের দেহ থেকে ঘন কালো কালি ছুঁড়ে দিতে পারে যা শত্রুকে কিছুক্ষণের জন্য অন্ধ করে দেয়। এ কালির আরেকটি গুণ হচ্ছে এটি শত্রুর ঘ্রাণশক্তিও কিছুক্ষণের জন্য নষ্ট করে দেয়। ফলে অক্টোপাসটি পালিয়ে যেতে পারে। শেষ পর্যন্ত আত্নরক্ষার কোন উপায় না পেলে অনেক সময় এরা জ্ঞান হারিয়ে ফেলে অথবা নিজের বাহু খেতে আরম্ভ করে! অক্টোপাস খুব দ্রুত গতিতে ছুটতে পারে যা এটির আত্নরক্ষায় সহায়ক। [সম্পাদনা] বর্ণ পরিবর্তনের ক্ষমতাঅক্টোপাসের একটি লক্ষণীয় বৈশিষ্ট্য হল রঙ বা বর্ণ পরিবর্তনের ক্ষমতা। এর ত্বকে আঁচিলের মত ফুস্কুড়ি থাকে। ত্বকের নিচে অনেকগুলি ক্রোমাটোফোর(chtomatophore) আছে। ক্রোমাটোফোরে নানা রঙের কোষ থাকে। এসব কোষের সাহাহ্যেও এরা দেহের রঙ পাল্টায়। [সম্পাদনা] বংশ বিস্তারস্ত্রী অক্টোপাস প্রায় দেড় লক্ষ্য ডিম পাড়ে। ডিম থেকে বাচ্চা বের হয়। বাচা বের হবার পর মা অক্টোপাস মারা যায়। 

====

http://bn.wikipedia.org/wiki/%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A6%BE%E0%A6%82%E0%A6%95%E0%A7%87%E0%A6%B0_%E0%A6%85%E0%A6%95%E0%A7%8D%E0%A6%B7


গণিতে কার্তেসীয় স্থানাংক ব্যবস্থা (প্রতিশব্দ "সমকোণী স্থানাংক ব্যবস্থা"), হল আদিবিন্দু (origin) নামে এমটি পূর্বনি্ররদিষ্ট বিন্দুগামী সমকৈণিক অর্থাৎ পসস্পর সমকোণে অবস্থিত পূর্বনির্দিষ্ট সরলরৈখিক অক্ষগুলি(দ্বিমাত্রিকখলে দুটি, ত্রিমাত্রিকঝলে তিনটি) থেকে একই এককে প্রকাশিত লম্বদূরত্ব দ্বারা কোন বিন্দুর অবস্থান বোঝানোর ব্যবস্থা। এই ব্যবস্থায়, বন্ধনীর মধ্য একটি পূর্বনির্দিষ্ট ক্রমে এই দূরত্বগুলির মান লিখে স্থানাঙ্ক প্রকাশ করা হয়। সপ্তদশ শতকে রনে দেকার্ত এই ব্যবস্থার প্রবর্তন করে ইউক্লিডীয় জ্যামিতিকে বীজগণিতের সঙ্গে সংযুক্ত করে আক গাণিতিক বিপ্লব ঘটান। সূচিপত্র ১ স্থানাংকের অক্ষ ২ তথ্যসূত্র ৩ পাদটীকা ৪ গ্রন্থপঞ্জী ৫ বহিঃসংযোগ [সম্পাদনা] স্থানাংকের অক্ষগণিতে কোন তথ্যের জ্যামিতিক লেখচিত্র আঁকার জন্য পরস্পরকে ছিন্নকারী একটি উল্লম্ব ও একটি অনুভূমিক রেখা আঁকা হয়। এই রেখা দুইটিকে স্থানাংকের অক্ষ বলে এবং এদের ছেদনবিন্দুকে মূলবিন্দু বলে। [সম্পাদনা] তথ্যসূত্র[সম্পাদনা] পাদটীকা■Descartes, René. Oscamp, Paul J. (trans). Discourse on Method, Optics, Geometry, and Meteorology. 2001. [সম্পাদনা] গ্রন্থপঞ্জীMorse PM, Feshbach H (1953)। । প্রকাশক: McGraw-Hill। (New York)। পৃ. 656। আইএসবিএন [[Special:BookSources/0-07-043316-X, LCCN 52-11515|0-07-043316-X, LCCN 52-11515]]। Margenau H, Murphy GM (1956)। । প্রকাশক: D. van Nostrand। (New York)। পৃ. 177। LCCN 55-10911। Korn GA, Korn TM (1961)। । প্রকাশক: McGraw-Hill। (New York)। পৃ. 55–79। LCCN 59-14456, ASIN B0000CKZX7। Sauer R, Szabó I (1967)। । প্রকাশক: Springer Verlag। (New York)। পৃ. 94। LCCN 67-25285। Moon P, Spencer DE (1988)। । (corrected 2nd ed., 3rd print ed. সম্পাদিত)। প্রকাশক: Springer-Verlag। (New York)। পৃ. 9–11 (Table 1.01)। আইএসবিএন 978-0387184302। [সম্পাদনা] বহিঃসংযোগ■Geodetic to Cartesian Converter ■Cartesian to Geodetic Converter ■Cartesian Coordinate System ■Printable Cartesian Coordinates ■MathWorld description of Cartesian coordinates ■Coordinate Converter - converts between polar, Cartesian and spherical coordinates 'http://bn.wikipedia.org/w/index.php?title=%E0%A6%95%E0%A6%BE%E0%A6%B0%E0%A7%8D%E0%A6%A4%E0%A7%87%E0%A6%B8%E0%A7%80%E0%A6%AF%E0%A6%BC_%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A6%BE%E0%A6%82%E0%A6%95_%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE&oldid=1019405' থেকে আনীত বিষয়শ্রেণীসমূহ:মার্চ ২০১০ তারিখ থেকে উৎসবিহীন নিবন্ধউৎসবিহীন নিবন্ধস্থানাঙ্ক ব্যবস্থানিজস্ব হাতিয়ারসমূহ প্রবেশ/নতুন অ্যাকাউন্টনামস্থান নিবন্ধআলোচনাবিকল্পসমূহদৃষ্টিকোণ পড়ুনসম্পাদনাইতিহাসকার্যক্রম অনুসন্ধান AvroInScriptNKBবাংলা পরিভ্রমন প্রধান পাতাসম্প্রদায়ের প্রবেশদ্বারসমসাময়িক ঘটনাসাম্প্রতিক পরিবর্তনসমূহঅজানা যেকোনো পৃষ্ঠাসাহায্যদান করুনমুদ্রণ/এক্সপোর্টবই তৈরি করুনPDF ডাউনলোডছাপার যোগ্য সংস্করণসরঞ্জামসংযোগকারী পৃষ্ঠাসমূহসম্পর্কিত পরিবর্তনআপলোডবিশেষ পৃষ্ঠাসমূহস্থায়ী সংযোগএই নিবন্ধটি উদ্ধৃত করুন অন্যান্য ভাষাসমূহAfrikaansالعربيةБългарскиBosanskiCatalàČeskyDanskDeutschΕλληνικάEnglishEsperantoEspañolفارسیSuomiFrançaisעבריתहिन्दीHrvatskiՀայերենBahasa IndonesiaÍslenskaItaliano日本語ქართულიҚазақша한국어LatviešuमराठीBahasa MelayuPlattdüütschNederlands‪Norsk (nynorsk)‬‪Norsk (bokmål)‬PolskiPortuguêsRomânăРусскийSicilianuSrpskohrvatski / СрпскохрватскиSimple EnglishSlovenčinaSlovenščinaShqipСрпски / SrpskiSvenskaதமிழ்ไทยTürkçeУкраїнськаاردوTiếng Việt中文এ পৃষ্ঠায় শেষ পরিবর্তন হয়েছিল ১১:২৯টার সময়, ১৬ সেপ্টেম্বর ২০১১ তারিখে। লেখাগুলো ক্রিয়েটিভ কমন্স অ্যাট্রিবিউশন/শেয়ার-আলাইক লাইসেন্সের আওতাভুক্ত; এর সাথে বাড়তি পদ যুক্ত করা সম্ভব। ব্যবহারের শর্তাবলীতে বিস্তারিত দেখুন। উইকিপিডিয়া ® উইকিমিডিয়া ফাউন্ডেশনের ট্রেডমার্ক নিবন্ধিত,একটি অলাভজনক সংস্থা। 

====

http://bn.wikipedia.org/wiki/%E0%A6%98%E0%A7%82%E0%A6%B0%E0%A7%8D%E0%A6%A3%E0%A6%A8_%E0%A6%85%E0%A6%95%E0%A7%8D%E0%A6%B7

ঘূর্ণন অক্ষ হল কোন বস্তুর এক প্রান্ত থেকে অপর প্রান্ত পর্যন্ত কল্পিত একটি সরলরেখা, যাকে ঘিরে বস্তুটি ঘোরে। যেমন পৃথিবীর ভিতর দিয়ে উত্তর-দক্ষিণ মেরু বরাবর একটি সরলরেখা কল্পনা করা হয়, যাকে কেন্দ্র করে পৃথিবী পূর্ব-পশ্চিমে ঘোরে। একে পৃথিবীর অক্ষ বা মেরুরেখা বলে। পৃথিবী তার অক্ষে সম্পূর্ণ একবার ঘুরতে ২৪ ঘণ্টা সময় নেয়। যে রেখা কোনো সুষম বস্তু অথবা চিত্রকে দু'টি প্রতিসম অংশে বিভক্ত করে তাকে অক্ষ বলে। যেমন- বৃত্তের ব্যাস। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC_%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%A6%E0%A6%A4%E0%A7%8D%E0%A6%A4


উইকিপিডিয়া, মুক্ত বিশ্বকোষ থেকে (অক্ষয় কুমার দত্ত থেকে ঘুরে এসেছে) ঝাঁপ দাও: পরিভ্রমণ, অনুসন্ধান অক্ষয়কুমার দত্ত (১৫ই জুলাই, ১৮২০ - ১৮ই মে, ১৮৮৬) ছিলেন বাঙালি সাংবাদিক, প্রবন্ধকার এবং লেখক। বাংলা, সংস্কৃত এবং ফারসিসহ বিভিন্ন ভাষায় তার দক্ষতা ছিল। সূচিপত্র ১ প্রথম জীবন ২ কর্মজীবন ৩ টুকিটাকি ৪ অক্ষয়কুমার দত্তের উল্লেখযোগ্য গ্রন্থ ৫ তথ্যসূত্র [সম্পাদনা] প্রথম জীবনঅবিভক্ত ভারতের পশ্চিমবঙ্গের বর্ধমান জেলায় নবদ্বীপের কাছে চুপী গ্রামে পীতাম্বর দত্ত এবং দয়াময়ী দেবীর কনিষ্ঠ পুত্র অক্ষয়কুমার জন্মগ্রহণ করেন। কলকাতার ওরিয়েন্টাল সেমিনারিতে প্রাথমিক শিক্ষা লাভ করেন। বাবার মৃত্যু ঘটলে তাঁকে স্কুল ছেড়ে কর্মজীবনে প্রবেশ করতে হয়। কিন্তু তিনি বাড়িতে পড়াশোনা করে গণিত, ভূগোল, পদার্থবিদ্যা, উদ্ভিদবিদ্যা প্রভৃতি বিষয় অধ্যয়ন করেন। ইংরেজি, বাংলা, সংস্কৃত, ফার্সি ও জার্মান ভাষায় তিনি পাণ্ডিত্য অর্জন করেন। [সম্পাদনা] কর্মজীবনঅক্ষয়কুমার সংবাদপত্রে লেখালেখির মাধ্যমে লেখক জীবন শুরু করেন। ঈশ্বরচন্দ্র গুপ্ত সম্পাদিত সংবাদ প্রভাকর পত্রিকায় তিনি নিয়মিত লিখতেন; তিনি মূলত ইংরেজি সংবাদপত্রের প্রবন্ধগুলি বাংলায় অনুবাদ করতেন। ১৮৩৯ সালে তিনি তত্ত্ববোধিনী সভার অন্যতম সভ্য মনোনীত হন এবং কিছুদিন সভার সহ-সম্পাদকও ছিলেন। ১৮৪০ সালে তত্ত্ববোধিনী পাঠশালার ভূগোল ও পদার্থবিদ্যার শিক্ষক নিযুক্ত হন। ১৮৪২ সালে তিনি নিজস্ব উদ্যোগে বিদ্যা‌দর্শন নামের একটি মাসিক পত্রিকা চালু করেন। কিন্ত এই পত্রিকা বেশিদিন টিকিয়ে রাখতে পারেননি। লেখক হিসেবে বিশেষ খ্যাতি লাভের কারণে ১৮৪৩ সালে তাঁকে ব্রাহ্মসমাজ ও তত্ত্ববোধিনী সভার মুখপত্র তত্ত্ববোধিনী পত্রিকার সম্পাদকের পদে মনোনীত করা হয়। তিনি ১৮৫৫ সাল পর্যন্ত এই পত্রিকাটি সম্পাদনা করেছিলেন। এই পত্রিকায় অক্ষয়কুমারের প্রবন্ধ প্রকাশিত হত। প্রবন্ধগুলিতে সমসাময়িক জীবন ও সমাজ সম্পর্কে অক্ষয়কুমারের নির্ভীক মতামত (জমিদারি প্রথা, নীলচাষ, ইত্যাদি সম্পর্কিত মতামত) প্রকাশ পেত। এই সব প্রবন্ধ তিনি পরে বই হিসাবে বার করতেন। তাঁর প্রথম বই ভূগোল (১৮৪১) তত্ত্ববোধিনী পাঠশালার পড়াশোনার জন্য তত্ত্ববোধিনী সভার উদ্যোগে প্রকাশিত হয়েছিল । দীর্ঘদিন পরে তাঁর দ্বিতীয় বই বাহ্যবস্তুর সহিত মানব-প্রকৃতির সম্বন্ধ বিচার ১ম ভাগ ১৮৫২ সালে বের হয়। এরপর এই বইয়ের ২য় ভাগ, চারুপাঠ (তিনভাগ), ধর্মনীতি, ভারতবর্ষীয় উপাসক-সম্প্রদায় (দুই ভাগ), ইত্যাদি বই প্রকাশিত হয় । চারুপাঠ শিশুপাঠ্য বই হিসেবে একসময় জনপ্রিয় ছিল। অক্ষয়কুমারের অনেক রচনা ইংরেজি থেকে অনূদিত ও সংকলিত। তবে ভারতবর্ষীয় উপাসক-সম্প্রদায় বইটিতে নিজস্ব মৌলিক উপাদান অনেক ছিল। তিনি ছিলেন ভারতে বিজ্ঞান আলোচনার পথপ্রদর্শক। অক্ষয়কুমারের অনুপ্রেরণার উৎস ছিলেন দেবেন্দ্রনাথ ঠাকুর। তিনি ১৮৪৩ সালের ২১শে ডিসেম্বর দেবেন্দ্রনাথ ঠাকুর এবং আরও ১৯জন বন্ধুর সাথে রামচন্দ্র বিদ্যাবাগীশের কাছ থেকে ব্রাহ্মধর্মে দীক্ষা নেন; এরাই ছিলেন প্রথম দীক্ষিত ব্রাহ্ম। দেবেন্দ্রনাথ ঠাকুরের প্রতিষ্ঠিত ধর্মীয় সামাজিক সংগঠন তত্ত্ববোধিনী সভায় তিনি সক্রিয় কর্মী হিসেবে কাজ করতেন। ব্রাহ্ম চিন্তাধারায় বিশ্বাসী হিন্দু হলেও পাশ্চাত্যের বিজ্ঞান ও শিল্পকলার প্রাধান্য মেনে নেয়ার মানসিকতা তার মধ্যে ছিল। তিনি ঊনবিংশ শতাব্দীর ফরাসি দর্শন দ্বারা প্রভাবিত হয়েছিলেন। এ কারণে হিন্দুদের পবিত্র ধর্মীয় গ্রন্থ বেদ-এ বর্ণিত আত্মা এবং বিশ্বব্রহ্মাণ্ড সম্পর্কে বহু ব্রাহ্ম ধারণাকে চ্যালেঞ্জ করেছিলেন। এরপর তিনি ঈশ্বরচন্দ্র বিদ্যাসাগর কর্তৃক প্রভাবিত হয় তাঁর সামাজিক সংস্কারমূলক আন্দোলনে শরীক হন। ধর্ম এবং দর্শনের পরস্পরবিরোধী তত্ত্বের বেড়াজালে পড়ে তিনি হতবুদ্ধি হয়েছিলেন। এ কারণে পরবর্তীতে ব্রাহ্ম সমাজ এবং তত্ত্ববোধিনী পত্রিকা-ও পরিত্যাগ করেন। অক্ষয়কুমার মধ্য বয়সে ফরাসি দর্শন দ্বারা প্রভাবিত হয়ে একাত্মাবাদ গ্রহণ করেছিলেন। কিন্তু বৃদ্ধ বয়সে তিনি প্রাথর্নার প্রয়োজন অস্বীকার করেন, এবং পরিণত হন বৈজ্ঞানিক যুক্তিবাদে বিশ্বাসী একজন অজ্ঞেয়বাদীতে। দেখা যাচ্ছে, তিনি বারবার নিজ মত ও আদর্শ পরিবর্তন করেছেন। তিনি আসলে কোন নির্দিষ্ট ধর্ম বা দর্শনেই আস্থা স্থাপন করতে পারেননি। উনিশ শতকের বাঙালি পণ্ডিত সমাজ কতটা অনিশ্চয়তার সম্মুখীন হয়েছিল তার জীবন থেকে এর প্রমাণ মেলে। হিন্দু জীবনাচার ও অনুষ্ঠান পালনে তিনি অনাগ্রহী ছিলেন, কিন্তু বাংলা ভাষা, কলা এবং সংস্কৃতির বিকাশে বিশেষ অবদান রেখেছেন। অন্ধবিশ্বাস ও কুসংস্কারের বিরুদ্ধে তিনি সবসময় সোচ্চার ছিলেন। উনিশ শতকের বাংলার নবজাগরণের অন্যতম পথিকৃৎ হিসেবে তিনি স্মরণীয়। বালিগ্রামে 'বোটানিক গার্ডেন' নামের বাড়িতে তিনি শেষ জীবন অতিবাহিত করেন। [সম্পাদনা] টুকিটাকিবিখ্যাত কবি সত্যেন্দ্রনাথ দত্ত ছিলেন তাঁর নাতি। [সম্পাদনা] অক্ষয়কুমার দত্তের উল্লেখযোগ্য গ্রন্থ■ভূগোল (১৮৪১) ■বাহ্যবস্তুর সহিত মানব প্রকৃতির সম্বন্ধ বিচার (১ম ভাগ ১৮৫২; দ্বিতীয় ভাগ ১৮৫৩) ■চারুপাঠ (১ম ভাগ ১৮৫২, ২য় ভাগ- ১৮৫৪, ৩য় খণ্ড- ১৮৫৯) ■ধর্মনীতি (১৮৫৫) ■পদার্থবিদ্যা (১৮৫৬) ■ভারতবর্ষীয় উপাসক সম্প্রদায় (১ম ভাগ- ১৮৭০, ২য় ভাগ- ১৮৮৩) 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC_%E0%A6%A4%E0%A7%83%E0%A6%A4%E0%A7%80%E0%A6%AF%E0%A6%BC%E0%A6%BE


অক্ষয় তৃতীয়া হল চান্দ্র বৈশাখ মাসের শুক্লাতৃতীয়া অর্থাৎ শুক্লপক্ষের তৃতীয়া তিথি। হিন্দু ধর্মাবলম্বীদের কাছে এটি একটি বিশেষ তাৎপর্যপূর্ণ তিথি। অক্ষয় শব্দের অর্থ হল যা ক্ষয়প্রাপ্ত হয় না। বৈদিক বিশ্বাসানুসারে এই পবিত্র তিথিতে কোন শুভকার্য সম্পন্ন হলে তা অনন্তকাল অক্ষয় হয়ে থাকে।

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%AE%E0%A7%88%E0%A6%A4%E0%A7%8D%E0%A6%B0%E0%A7%87%E0%A6%AF%E0%A6%BC


অক্ষয়কুমার মৈত্রেয় (১লা মার্চ, ১৮৬১ - ১০ই ফেব্রুয়ারি, ১৯৩০) একজন বাঙালি ইতিহাসবেত্তা, সমাজকর্মী এবং বাংলাদেশের রাজশাহী জেলার তৎকালীন নেতৃস্থানীয় আইনজীবী ছিলেন। মানবিক জ্ঞানের বিভিন্ন শাখায়, বিশেষ করে ইতিহাস, সাহিত্য, ভাষা, সংস্কৃতি. চিত্রকলা এবং প্রত্নতত্ত্ব বিষয়ে তাঁর উল্লেখযোগ্য অবদান রয়েছে। ধারণা করা হয় তাঁর বিচক্ষণতায় প্রভাবিত হয়েই শরৎকুমার রায় বরেন্দ্র রিসার্চ সোসাইটি এবং বরেন্দ্র গবেষণা জাদুঘর প্রতিষ্ঠা করেছিলেন। সূচিপত্র ১ জীবনী ২ সিরাজদ্দৌলা গ্রন্থ ও অন্ধকূপ হত্যার বিরুদ্ধে অক্ষয়কুমার ৩ প্রকাশিত গ্রন্থ ৪ সম্মাননা [সম্পাদনা] জীবনীমৈত্রেয় বাংলাদেশের নওগাঁ জেলার গৌরনাইয়ের বরেন্দ্র বর্মণ পরিবারে জন্মগ্রহণ করেন। পশ্চিমবঙ্গের নদীয়া জেলার (বর্তমান কুষ্টিয়া জেলার) নওয়াপাড়া থানার শিমুলিয়া গ্রামে মায়ের মামার বাড়িতে তাঁর জন্ম। তার পড়াশোনায় হাতেখড়ি ঘটে হরিনাথ মজুমদারের কাছে; কুমারখালীর একজন আদর্শ শিক্ষক হরিনাথ মজুমদার কাঙ্গাল হরিনাথ নামে সমধিক পরিচিত ছিলেন। দশ বছর বয়সে মৈত্রেয় রাজশাহীতে তার বাবার কাছে চলে যান। বাবা মথুরানাথ মৈত্রেয় রাজশাহীতে ওকালতি করতেন। মৈত্রেয় তৎকালীন বোয়ালিয়া ইংলিশ স্কুল (বর্তমানে রাজশাহী কলেজিয়েট স্কুল) থকে ১৮৭৮ সালে এনট্রান্স পাশ করেন এবং ১৮৮০ সালে রাজশাহী কলেজ থেকে এফএ পাশ করেন। ১৮৮৩ সালে কলকাতার প্রেসিডেন্সি কলেজ থেকে বিএ এবং ১৮৮৬ সালে আবার রাজশাহী কলেজ থেকে বিএল পাশ করেন। একই বছর তিনি রাজশাহীতে আইন ব্যবসা শুরু করেন। অক্ষয়কুমার ছোটবেলা থেকেই বিভিন্ন পত্রপত্রিকায় লেখালেখি করতেন। বাংলা ও সংস্কৃত সাহিত্যে তিনি পণ্ডিত ছিলেন। উভয় সাহিত্য নিয়েই তিনি অনেক সুলিখিত প্রবন্ধ রচনা করেন। তবে অক্ষয়কুমারের মূল আগ্রহের বিষয় ছিল ইতিহাস। নিজদেশের ইতিহাস রচনার গুরুত্ব তিনি প্রথম উপলব্ধি করেন এফএ শ্রেণীর ছাত্র থাকাকালীন সময়ে। সে সময় তিনি মেকলে-র লেখা ক্লাইভ অ্যান্ড হেস্টিংস বইটি পড়ে বুঝতে পারেন যে, এটি মিথ্যায় পূর্ণ। তিনি ধারাবাহিকভাবে ইতিহাস বিষয়ক গ্রন্থ লেখার সিদ্ধান্ত নেন। এ উদ্দেশ্যে তিনি দীর্ঘকাল ধরে সাহিত্য ও প্রত্নতত্ত্ব—-এ দুই উৎস থেকে তথ্য সংগ্রহ করেন। তিনি বাংলার প্রাচীন ও মধ্যযুগীয় ইতিহাস, শিল্পকলা ও পটশিল্প সম্পর্কে জ্ঞান অর্জন করেন। তিনি ১৮৯৯ সালে সিরাজউদ্দৌলা, মীর কাসিম, রানী ভবানী, সীতারাম, ফিরিঙ্গি বণিক, প্রমুখ ব্যক্তিকে নিয়ে ইতিহাস বিষয়ক প্রথম বাংলা ত্রৈমাসিক পত্রিকা ঐতিহাসিক চিত্র প্রকাশ করেন। এছাড়া তিনি বঙ্গদর্শন, সাহিত্য, প্রবাসী বিভিন্ন পত্রিকায় লেখালেখি করতেন। তিনি বাংলার রাজনৈতিক ও সাংস্কৃতিক ইতিহাস, ঐতিহাসিক গুরুত্বযুক্ত স্থান, শিল্পকলা ও পটশিল্প সম্পর্কে তথ্যবহুল নিবন্ধ প্রকাশ করেন। ১৯১২ সালে প্রকাশিত গৌড়লেখমালা নামের বইতে তিনি পাল রাজাদের তাম্রশাসন ও শিলালিপি বাংলায় অনুবাদ ও সম্পাদনা করে প্রাচীন ব্রহ্মদেশের অজানা ইতিহাস তুলে ধরেন এবং এভাবে বাংলা ভাষায় ঐতিহাসিক গবেষণার নতুন দ্বার উন্মোচন করেন। তিনি ১৯০৪ সালে বঙ্গীয় সাহিত্য পরিষদের সহ-সভাপতি এবং ১৯১১ সালে বিশিষ্ট সদস্য নির্বাচিত হন। রবীন্দ্রনাথ তাঁকে আধুনিক বাংলা লেখকদের মধ্যে শীর্ষস্থানীয় গণ্য করতেন। অক্ষয়কুমার মৈত্রেয় বরেন্দ্র অঞ্চলে প্রত্নতাত্ত্বিক নিদর্শন অনুসন্ধানের জন্য সফরে যান। যেখানে তিনি বহু প্রাচীন প্রত্নতাত্ত্বিক উপকরণ, কাহিনী ও লোককথা সংগ্রহ করেন। বিংশ শতাব্দীর প্রথম দশকে দিঘাপতিয়া রাজ পরিবারের কুমার শরৎকুমার রায়, অক্ষয়কুমার মৈত্রেয় ও জনৈক স্কুল শিক্ষক রমাপ্রসাদ চন্দ গবেষণা ও প্রাচীন নিদর্শনাদি সম্বন্ধে অভিন্ন আগ্রহের কারণে মিলিত হন। বাংলার এবং বরেন্দ্র অঞ্চলের গৌরবময় অতীত সম্পর্কে উচ্চতর শিক্ষা ও গবেষণাকে উৎসাহিত করার জন্য তাঁরা বরেন্দ্র রিসার্চ সোসাইটি প্রতিষ্ঠা করেন। রাজশাহীর সন্নিহিত এলাকায় সফরকালে উদ্ধার করা প্রত্ননিদর্শন সংরক্ষণ ও প্রদর্শনের লক্ষ্যে তাঁরা ১৯১০ সালের এপ্রিলে রাজশাহী জাদুঘর (বর্তমান বরেন্দ্র গবেষণা জাদুঘর) প্রতিষ্ঠা করেন। জাদুঘরটি বরেন্দ্র রিসার্চ সোসাইটির ব্যবস্থাপনা পরিষদের অধীনে ন্যস্ত ছিল; সোসাইটি ছিল জাদুঘরের স্বত্বাধিকারী ও তত্ত্বাবধানকারী। এ পরিষদের সভাপতি ছিলেন কুমার শরৎকুমার রায়, পরিচালক ছিলেন অক্ষয়কুমার মৈত্রেয় এবং সচিব ছিলেন রমাপ্রসাদ চন্দ। সোসাইটির পরিচালক হিসেবে মৈত্রেয় দীর্ঘ ৩০ বছর এর কার্যক্রম পরিচালনা করেন। তিনি প্রত্নতাত্ত্বিক ও বিভিন্ন নিদর্শন সংগ্রহের জন্য অনুসন্ধানী সফরের আয়োজন করতেন ও সেগুলিতে অংশ নিতেন। অক্ষয়কুমার ১৮৯৭ সালে রাজশাহী রেশম-শিল্প বিদ্যালয়ের অন্যতম প্রতিষ্ঠাতা ছিলেন। তিনি ছিলেন একাধারে এই বিদ্যালয়ের সম্পাদক ও শিক্ষক। রাজশাহী পৌরসভার কমিশনার হিসেবে কাজ করার সময় তিনি রাজশাহী শহরের নাগরিক সুবিধাসংশ্লিষ্ট অবকাঠামো ও সাংস্কৃতিক উন্নয়ন কর্মকাণ্ড ত্বরান্বিত করেন। ডায়মন্ড জুবিলি ইন্ডাস্ট্রিয়াল স্কুলের শুরুর দিকে তিনি স্কুলটিকে যথেষ্ট পৃষ্ঠপোষকতা দান করেন। এমনকি স্কুলের অবৈতনিক প্রশিক্ষক হিসেবে তিনি ছাত্রছাত্রীদের রেশম চাষ পদ্ধতি শিক্ষা দিতেন। বেশ কিছু সংস্কৃত নাটকের সঙ্গে তিনি জড়িত ছিলেন। একজন ভাল ক্রিকেট খেলোয়াড় ও আঁকিয়ে হিসেবেও তাঁর সুনাম ছিল। ভারতের ব্রিটিশ সরকার তাঁকে সিআইই (CII, Companion of the Order of the Indian Empire) উপাধিতে ভূষিত করে। ১৯১৫ সালে তিনি কৈসর-ই-হিন্দ স্বর্ণপদক লাভ করেন। অক্ষয়কুমার মৈত্রেয় ১৯৩০ সালের ১০ই ফেব্রুয়ারি শেষ নিঃশ্বাস ত্যাগ করেন। [সম্পাদনা] সিরাজদ্দৌলা গ্রন্থ ও অন্ধকূপ হত্যার বিরুদ্ধে অক্ষয়কুমারব্রিটিশ ঐতিহাসিকেরা নবাব সিরাজদ্দৌলাকে নির্দয়, উদ্ধত, স্বেচ্ছাচারী হিসেবে তুলে ধরে তাঁকে কলঙ্কিত করেছলেন। অক্ষয়কুমার তাঁর সিরাজদ্দৌলা (১৮৯৮) নামের গবেষণামূলক গ্রন্থে তাদের বিরুদ্ধে যুক্তি-প্রমাণ সহকারে লেখেন। ১৯১৬ সালের ২৪শে মার্চ এশিয়াটিক সোসাইটিতে এক সভায় তিনি অন্ধকূপ হত্যা অলীক ও ইংরেজ শাসকগোষ্ঠীর মিথ্যা প্রচার বলে প্রমাণ করেন। [সম্পাদনা] প্রকাশিত গ্রন্থ■সমরসিংহ (১৮৮৩) ■সিরাজদ্দৌলা (১৮৯৮) ■সীতারাম রায় (১৮৯৮) ■মীরকাসিম (১৯০৬) ■গৌড়লেখমালা (১৯১২) ■ফিরিঙ্গি বণিক (১৯২২) ■অজ্ঞেয়বাদ (১৯২৮) [সম্পাদনা] সম্মাননা■"কায়সার-ই-হিন্দ" স্বর্ণপদক (১৯১৫) ■সি আই ই (CIE, Companion of the Order of the Indian Empire) উপাধি (১৯২০) 'http://bn.wikipedia.org/w/index.php?title=%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%AE%E0%A7%88%E0%A6%A4%E0%A7%8D%E0%A6%B0%E0%A7%87%E0%A6%AF%E0%A6%BC&oldid=957773' থেকে আনীত 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%B0_(%E0%A6%B9%E0%A6%B0%E0%A6%AB)


হরফ বা অক্ষর (ইংরেজি ভাষায়: Glyph) বলতে লিখনের একটি মৌল উপাদানকে বোঝায়। দুই বা ততোধিক অক্ষর একই প্রতীককে নির্দেশ করলে তাদেরকে সহ-অক্ষর বলে; সহ-অক্ষরগুলি একে অপরের প্রতিস্থাপনীয় হতে পারে, কিংবা প্রতিবেশভদে আলাদাভাবে ব্যবহৃত হতে পারে। একাধিক সহ-অক্ষর যে বিমূর্ত এককের রূপভেদ, তাকে অক্ষরমূল বলা হয়। কম্পিউটিং-এর পরিভাষায় অক্ষরমূলকে ক্যারেক্টার নামেও ডাকা হয়। কোন অক্ষর একাধিক ক্যারেক্টার তথা অক্ষরের সংযুক্ত রূপ হতে পারে। তখন একে যুক্তাক্ষর বলে। অক্ষরগুলি মুদ্রণে বা লেখায় ব্যবহৃত নির্দেশক চিহ্ন-ও হতে পারে। [সম্পাদনা] মুদ্রণশৈলীতে অক্ষরের ধারণা জাপফিনো নামের মুদ্রাক্ষর-ছাঁদে a ক্যারেক্টারটিকে প্রতিনিধিত্বকারী বিভিন্ন অক্ষর (অর্থাৎ a-এর সহ-অক্ষর)কম্পিউটিং ও মুদ্রণশৈলীতে ক্যারেক্টার শব্দটি দিয়ে কোন লিখিত বিষয়বস্তু বা টেক্সটের অক্ষরমূল বা অক্ষর-মূল সদৃশ একককে বোঝানো হয়। ক্যারেক্টার বা অক্ষরমূল হল টেক্সটের বা লিখিত বিষয়বস্তুর একটি বিমূর্ত একক। আর অক্ষর হল এই ক্যারেক্টার বা অক্ষরমূলের দৃশ্যমান একক। সুতরাং, মুদ্রণশৈলীতে অক্ষর বা গ্লিফ বলতে এক বা একাধিক ক্যারেক্টার বা অক্ষরমূলের একটি নির্দিষ্ট দৃশ্যমান রূপকে বোঝায়। এগুলিকে মুদ্রাক্ষর নামে ডাকা হয় এবং একই ধরনের বা শৈলীর আকৃতিবিশিষ্ট অনেকগুলি মুদ্রাক্ষরের একটি সেটকে মুদ্রাক্ষর-ছাঁদ বলে। অনেকসময় একাধিক ক্যারেক্টার বা অক্ষরমূলকে একটি মাত্র দৃশ্যমান অক্ষর দিয়ে প্রকাশ করা যেতে পারে, যাকে যুক্তাক্ষর বলে। উদাহরণস্বরূপ, ffi তিনটি ক্যারেক্টারের সমষ্টি, কিন্তু এদেরকে একটিমাত্র অক্ষর দিয়ে প্রকাশ করা যায়। তিনটি ক্যারেক্টার এখানে একত্রিত হয়ে একটি যুক্তাক্ষর গঠন করেছে। বিপরীতভাবে কিছু মুদ্রাক্ষরযন্ত্র বা টাইপরাইটারে অনেকগুলি অক্ষরের সাহায্যে একটিমাত্র ক্যারেক্টারকে নির্দেশ করা হয়। যেমন অনেকসময় দুইটি হাইফেন অক্ষর পাশাপাশি বসিয়ে এম-ড্যাশ ক্যারেক্টারটি নির্দেশ করা হয়। বেশিরভাগ মুদ্রাক্ষর কোন না কোন মুদ্রাক্ষর-ছাঁদের অন্তর্ভুক্ত। একটি মুদ্রাক্ষর-ছাঁদে সাধারণত প্রতিটি ক্যারেক্টারের জন্য একটি মাত্র অক্ষর নির্দিষ্ট থাকে। কিন্তু এর ব্যতিক্রমও আছে। কোন ভাষার বর্ণমালার আকার বড় হলে কিংবা লিখন পদ্ধতি জটিল হলে একটি ক্যারেক্টারকে একাধিক অক্ষর দিয়ে কিংবা একাধিক ক্যারেক্টারকে একটি মাত্র অক্ষর দিয়ে নির্দেশ করা হতে পারে। [সম্পাদনা] পরিভাষা (ইংরেজি বর্ণানুক্রমে)■Allograph - সহ-অক্ষর ■Character - ক্যারেক্টার ■Diacritic - নির্দেশক চিহ্ন ■Glyph - হরফ, অক্ষর ■Grapheme - অক্ষরমূল ■Ligature - যুক্তাক্ষর ■Text - টেক্সট ■Typeface - মুদ্রাক্ষর-ছাঁদ ■Typewriter - মুদ্রাক্ষরযন্ত্র, টাইপরাইটার ■Typography - মুদ্রণশৈলী 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%B0_(%E0%A6%B8%E0%A6%BF%E0%A6%B2%E0%A7%87%E0%A6%AC%E0%A6%B2)


হরফ হিসেবে অক্ষর বিষয়ে জানতে হরফ (অক্ষর) দেখুন। এছাড়া অক্ষর শব্দের অন্যান্য ব্যবহার সম্বন্ধে জানতে দেখুন অক্ষর (দ্ব্যর্থতা নিরসন) অক্ষর হলো শ্বাসের এক ধাক্কায় উচ্চারণযোগ্য শব্দের সবচেয়ে ছোট অংশ। সূচিপত্র ১ উৎপত্তি ১.১ উপকথা ১.১.১ চীনা উপকথা ১.১.২ মিশরীয় উপকথা ১.১.৩ হিন্দু উপকথা ১.২ নৃতত্ব অনুসারে ২ তথ্যসূত্র [সম্পাদনা] উৎপত্তি[সম্পাদনা] উপকথাঅক্ষরের জন্ম কিভাবে হয়েছে, তার সঠিক ইতিহাস জানা যায় না। তাই অক্ষরের উৎপত্তি নিয়ে নানান দেশে নানান ধরণের উপকথা সৃষ্টি হয়েছে। [সম্পাদনা] চীনা উপকথাচীনদেশের উপকথা থেকে জানা যায়, সাং চিয়েন(Ts'ang Chien) নামক ড্রাগনমুখো এক লোক আনেক দিন আগে চীনা অক্ষর তৈরি করেছিলেন। [সম্পাদনা] মিশরীয় উপকথাপাখির ঠোঁটের মত মাথাওয়ালা আর মানুষের শরীরওয়ালা দেবতা থথ(Thoth) মিশরীয় অক্ষর সৃষ্টি করেছিলেন। [সম্পাদনা] হিন্দু উপকথাহিন্দু দেবতা ব্রহ্মা ভারতবর্ষে একটি প্রাচীন লিপি আবিষ্কার করেন। ব্রহ্মার নাম অনুসারে ওই অক্ষর বা লিপির নাম হয়েছে ব্রাহ্মীলিপি। [সম্পাদনা] নৃতত্ব অনুসারেনৃতত্ব অনুসারে, প্রকৃতপক্ষে ছবি থেকে এসেছে চিত্রলিপি এবং চিত্রলিপি থেকে সৃষ্টি হয়েছে লিপি বা অক্ষরের। পঁচিশ হাজার বছরেরও আগের গুহার দেয়ালে বা পাথরের গায়ে আঁকা ছবির নমুনা আবিষ্কৃত হয়েছে। হাজার হাজার বছরের বিবির্তনের ফলে কোনো কোনো চিত্র চিত্রলিপিতে পরিবর্তিত হয়েছে এবং আরও পরে হয়েছে অক্ষর বা বর্ণ। যতটুকু জানা যায়, ভূমধ্যসাগরের তীরে অবস্থিত ফিনিশিয়া(Phoenicia) দেশে চিত্রলিপি থেকে প্রথম ২২টি অক্ষরের সৃষ্টি হয়েছিল। তবে ওই লিপির সবগুলোই ছিল ব্যঞ্জনবর্ণ। গ্রিক ও হিব্রু জাতি ফিনিশীয়দের নিকট থেকে ওই সব লিপি গ্রহণ করেছিল। গ্রিকদের অক্ষরের সংখ্যা ছিল ২৪টি। ওরা ব্যঞ্জনবর্ণের সঙ্গে স্বরবর্ণের ব্যবহার চালু করেছিল। পরে গ্রিকদের কাছ থেকে অক্ষর গ্রহণ করে রোমানরা। ওদের অক্ষর সংখ্যা ছিল ২৩টি। রোমানরা এক সময় জয় করে নিয়েছিল গ্রেট ব্রিটেন। ব্রিটেনবাসীরা গ্রহণ করে রোমান হরফ। পাঁচটি স্বরবর্ণ এবং একুশটি ব্যঞ্জনবর্ণ নিয়ে মোট ছাব্বিশটি অক্ষর দিয়ে গঠিত হয় ইংরেজি বর্ণমালা। অনেক পন্ডিত মনে করেন, প্রাচীন ফিনিশীয় লিপি থেকে সৃষ্টি হয়েছে ব্রাহ্মীলিপির। কিন্তু সিন্ধুর মহেনজোদারো এবং পাঞ্জাবের হরপ্পা সভ্যতা আবিষ্কৃত হওয়ার ফলে পন্ডিতদের এ ধারণা পাল্টে গেছে। তাঁরা এখন মনে করেন, বিদেশী লিপির প্রভাব থাকলেও প্রাচীন ভারতবাসীরা নিজেরাই স্বধীনভাবে লিপি আবিষ্কার করেছে এবং সিন্ধুলিপি ব্রাহ্মীলিপির পূ্বসূরি। অবশ্য মহেনজোদারো ও হরপ্পার লিপি এখনও কেউ পড়ে উঠতে পারেন নি। ঋগ্বেদে একধিকবার অক্ষর কথাটির উল্লেখ আছে এবং ঐতরেয় ব্রাহ্মণেও অক্ষর শব্দের ব্যবহার দেখা যায়। খ্রিষ্টের জন্মের পাঁচশ বছর আগে থেকে ৩৫০ খ্রিষ্টাব্দ পর্যন্ত প্রাচীন ভারতবর্ষে ব্রাহ্মীলিপি চালু ছিল। এ লিপির প্রথম বিবর্তন লক্ষ্য করা যায় অশো্কলিপি বা মৌর্যলিপিতে এর পরের স্তর পাওয়া যায় কুষানলিপি। প্রথম থেকে তৃ্তীয় খ্রিষ্টাব্দের মধ্যে কুষান রাজাদের আমলে এ লিপির প্রচলন ছিল বলে এ লিপির এই নামকরণ হয়েছে। এরপর ব্রাহ্মীলিপিকে দুই ভাগে ভাগ করা যায়। একটি উত্তরী আর একটি হল দক্ষিণী। উত্তরীর মধ্যে আছে গুপ্তলিপি(চতুর্থ ও পঞ্চম শতাব্দী পর্যন্ত প্রচারিত)। গুপ্তলিপি থেকে সৃষ্টি হয়ছে কুটিল লিপি(ষষ্ঠ থেকে নবম শতাব্দী পর্যন্ত প্রচারিত)। কুটীল লিপি থেকে উদ্ভব হয়েছে নাগরিক লিপির। প্রাচীন নাগরী বা উত্তর ভারতীয় কুটীল লিপির পূর্ব শাখা থেকে উৎপত্তি হয়েছে বংলা লিপি বা অক্ষরের। দশম শতাব্দীর শেষ ভাগে মূল বংলা বর্ণমালার উদ্ভব হয়েছে বলে জানা যায়। কম্বোজের রাজা নয়পালদেবের ইর্দার দানপত্রে এবং প্রথম মহীপালের বাণগড়ের দানপত্রে সর্বপ্রথম আদি বাংলা বর্ণমালা দেখতে পাওয়া যায়। বাংলা অক্ষর দুই রকম- স্বরবর্ণ এবং ব্যঞ্জনবর্ণ। অ, আ, ই, ঈ ইত্যাদি এগারোটি স্বরবর্ণ এবং ক, খ, গ, ঘ ইত্যাদি ঊনচল্লিশটি ব্যঞ্জনবর্ণ। বংলা ভাষায় মোট অক্ষরের সংখ্যা ৫০। এদের বলা হয় বর্ণমালা। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B8%E0%A6%AB%E0%A7%8B%E0%A6%B0%E0%A7%8D%E0%A6%A1_%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A6%AF%E0%A6%BC


ইংল্যান্ডের অক্সফোর্ড শহরে অবস্থিত অক্সফোর্ড বিশ্ববিদ্যালয় ইংরেজি ভাষাভাষী জগতের সবচেয়ে পুরাতন বিশ্ববিদ্যালয়।[৩] ধারণা করা হয় ১১শ শতাব্দীর শেষ দিকে অথবা ১২শ শতাব্দীর প্রথমে এই বিশ্ববিদ্যালয় যাত্রা শুরু করে। অক্সফোর্ড বিশ্ববিদ্যালয় বর্তমানে বিশ্বের শ্রেষ্ঠ বিশ্ববিদ্যালয়গুলোর অন্যতম হিসেবে সর্বস্বীকৃত। সূচিপত্র ১ ইতিহাস ২ গঠনতন্ত্র ৩ বিখ্যাত শিক্ষার্থী ৪ তথ্যসূত্র [সম্পাদনা] ইতিহাস অক্সফোর্ড বিশ্ববিদ্যালয়ের ইউনিভার্সিটি কলেজঅক্সফোর্ড বিশ্ববিদ্যালয় প্রতিষ্ঠার সঠিক তারিখ জানা না গেলেও অনুমান করা হয় ১১ শতাব্দীর প্রথম থেকেই অক্সফোর্ডে শিক্ষাপ্রতিষ্ঠানের অস্তিত্ব ছিল। তবে ১১৬৭ সালে রাজা ২য় হেনরি ইংরেজ ছাত্রদের প্যারিস বিশ্ববিদ্যালয়ে পড়ার ব্যাপারে নিষেধাজ্ঞা জারি করলে অক্সফোর্ড বিশ্ববিদ্যালয় দ্রুত জনপ্রিয়তা লাভ করে। প্রথমদিকে এ বিশ্ববিদ্যালয়ে ধর্মতত্ত্ব, আইন, চিকিৎসাবিজ্ঞান ও দর্শন বিভাগ ছিল। প্রথমদিকে বিশ্ববিদ্যালয়ের নিজের কোন ভবন ছিলনা, ভাড়া করা হল অথবা চার্চে ক্লাস নেওয়া হত। ১৩৫৫ সালে রাজার এক আদেশবলে বিশ্ববিদ্যালয়কে অক্সফোর্ড শহরে স্থান দেওয়া হয়। ইংল্যান্ডের গৃহযুদ্ধের সময় বিশ্ববিদ্যালয়টি রাজার প্রতি আনুগত্য প্রকাশ করে কিন্তু পরবর্তীতে রাজার ২য় পুত্রের সাথে সংঘাতে জড়িয়ে যায়। ১৯শ শতাব্দীতে বিশ্ববিদ্যালযটির কলেবর বৃদ্ধি করা হয়। ১৮৮৭ সালে প্রথম মহিলা কলেজ লেডি মার্গারেট হল প্রতিষ্ঠিত হয়। ২০ শতকে বিশ্ববিদ্যালয়টির আরও সংষ্কার করা হয়। বিজ্ঞানের গুরুত্ব বৃদ্ধি করা হয় ও নতুন বিভাগ খোলা হয়। [সম্পাদনা] গঠনতন্ত্রঅক্সফোর্ড বিশ্ববিদ্যালয় ৩৯টি কলেজ এবং ৭ টি Permanent Private Halls (PPHs) এর সমন্বয়ে গঠিত। এদের প্রতিটি স্বতন্ত্র ভাবে পরিচালিত হয়। সকল ছাত্রকে এদের যেকোন একটির সাথে যুক্ত থাকতে হয়। আবাসিক সুবিধা ছাড়াও কলেজগুলোতে ছাত্রদের ক্লাস নেয়া হয়। তবে পরীক্ষা, গবেষণাগার এবং কেন্দ্রীয় লাইব্রেরি বিশ্ববিদ্যালয় কর্তৃপক্ষ পরিচালনা করে। প্রতিটি কলেজে সাধারণত একটি ডাইনিং হল, প্রার্থনা কেন্দ্র, লাইব্রেরি, তিনটি কমন রুম এবং ২০০-৪০০ ছাত্রের থাকার স্থান থাকে। কলেজগুলোর ভর্তি প্রক্রিয়া আলাদা হলেও একটি গ্রহণযোগ্য মান ধরে রাখা হয়। কলেজগুলো হলো: ■অল সোলস্‌ কলেজ (প্রতিষ্ঠাকালঃ ১৪৩৮ইং) ■ব্যাল্লিওল কলেজ (১২৬৩) ■ব্র্যাসনোজ কলেজ (১৫০৯) ■ক্রাইস্ট চার্চ (১৫৪৬) ■কর্পাস ক্রিস্টি কলেজ (১৫১৭) ■Exeter College (১৩১৪) ■Green Templeton College (২০০৮) ■Harris Manchester College (১৮৮৯) ■Hertford College (১২৮২) ■Jesus College (১৫৭১) ■Keble College (১৮৭০) ■Kellogg College (১৯৯০) ■Lady Margaret Hall (১৮৭৮) ■Linacre College (১৯৬২) ■Lincoln College (১৪২৭) ■Magdalen College (১৪৫৮) ■Mansfield College (১৮৮৬) ■Merton College (১২৬৪) ■New College (১৩৭৯) ■Nuffield College (১৯৫৮) ■Oriel College (১৩২৬) ■Pembroke College (১৬২৪) ■The Queen's College (১৩৪১) ■St Anne's College (১৮৭৮) ■St Antony's College (১৯৫৩) ■St Catherine's College (১৯৬৩) ■St Cross College (১৯৬৫) ■St Edmund Hall (১৯৫৭) ■St Hilda's College (১৮৯৩) ■St Hugh's College (১৮৮৬) ■St John's College (১৫৫৫) ■St Peter's College (১৯২৯) ■Somerville College (১৮৭৯) ■Trinity College (১৫৫৪) ■University College (১২৪৯) ■Wadham College (১৬১০) ■Wolfson College (১৯৬৬) ■Worcester College (১৭১৪) ১৪৭৮ সালে প্রতিষ্ঠিত অক্সফোর্ড ইউনিভার্সিটি প্রেস লিঃ বা ইউপিএল অক্সফোর্ড বিশ্ববিদ্যালয়েরই একটি অংশ। এটি পৃথিবীর অন্যতম নামকরা প্রকাশনা সংস্থা। [সম্পাদনা] বিখ্যাত শিক্ষার্থীঅক্সফোর্ড বিশ্ববিদ্যালয়ের অ্যালামনাইদের অক্সনিয়ান বলা হয়। অক্সফোর্ড বিশ্ববিদ্যালয়ে বহু বিখ্যাত ব্যক্তিত্ব শিক্ষা লাভ করেছেন। এ পর্যন্ত কমপক্ষে ৪ জন ইংরেজ রাজা, ৮ জন বিদেশী রাজা, ৪৭ জন নোবেল বিজয়ী, ২৫ জন ব্রিটিশ প্রধানমন্ত্রী, ২৮ জন বিদেশী প্রেসিডেন্ট ও প্রধানমন্ত্রী, ৭ জন সেইন্ট বা সাধু, ১৮ জন কার্ডিনাল ও এক জন পোপ এ বিশ্ববিদ্যালয়ের শিক্ষার্থী ছিলেন। এদের মধ্যে রয়েছেন - জন ওয়েজলি, অস্কার ওয়াইল্ড, সেসিল রোডস, এডমান্ড হ্যালি, স্টিফেন হকিং, টিম বারনার্স লি, হিউ গ্রান্ট, রুপার্ট মার্ডক, মার্গারেট থ্যাচার প্রমুখ ব্যক্তিবর্গ। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B8%E0%A6%BF%E0%A6%9C%E0%A7%87%E0%A6%A8


অক্সিজেন (আইপিএ: /ˈɒksɪdʒən/) বা অম্লজান একটি রাসায়নিক মৌল, এর প্রতীক O ও পারমানবিক সংখ্যা ৮। Oxygen শব্দটি দুইটি গ্রিক শব্দ থেকে উৎপত্তি লাভ করেছে: οξύς (অক্সিস) (অম্ল, সাহিত্য. তীক্ষ্ণ) এবং -γενής (-জেনেস) (উৎপাদক, সাহিত্য. জনক)। অষ্টাদশ শতাব্দীতে বিজ্ঞানী অ্যান্টনি ল্যাভয়সিয়ের অক্সিজেন নামটি নির্দিষ্ট করেন, কারণ তখন মনে করা হতো সকল অম্লের মধ্যে অক্সিজেন বিদ্যমান থাকে যা ভুল ছিল। অক্সিজেনের যোজ্যতা সাধারণ ২। এই মৌলটি অন্যান্য মৌলের সাথে সাধারণত সমযোজী বা আয়নিক বন্ধন দ্বারা যৌগ গঠন করে থাকে। অক্সিজেন গঠিত সাধারণ কিছু মৌলের উদাহরণ দেয়া যেতে পারে: পানি (H2O), বালি (SiO2, সিলিকা) এবং আয়রন অক্সাইড (Fe2O3)। দ্বিপরমাণুক অক্সিজেন বায়ুর প্রধান দুইটি উপাদানের একটি। উদ্ভিদের সালোকসংশ্লেষণ প্রক্রিয়ার সময় এই মৌলটি উৎপন্ন হয় এবং এটি সকল প্রাণীর শ্বসনের জন্য অত্যাবশ্যকীয় উপাদান। সূচিপত্র ১ আবিষ্কারের ইতিহাস ২ আরও দেখুন ৩ তথ্যসূত্র ৪ বহিঃসযোগ [সম্পাদনা] আবিষ্কারের ইতিহাসঅক্সিজেন আবিষ্কারের পূর্বে দুইটি বিষয় নিয় রসায়নবিদরা সবচেয়ে বেশি দ্বিধার সম্মুখীন হতেন। একটি হল কোন পদার্থের দহন সংঘটিত হলে তা বায়ু থেকে কিছু টেনে নেয় কিনা এবং মানুষ নিঃশ্বাসের সাথে কি গ্রহণ করে। তখন ধারণা করা হতো সকল দাহ্য বস্তুর অভ্যন্তরে ফ্লোজিস্টন নামক এক ধরণের পদার্থ থাকে। গ্রিকরা যে মৌলিক চারটি পদার্থের ধারণা করতো, এটি ছিল তার সাথে আরেকটি। একটি দাহ্য বস্তুতে এ নিয়ে মোট পাঁচটি পদার্থ থাকে। দহনের সময় এই ফ্লোজিস্টন দাহ্য বস্তুটি থেকে কম বা বেশি পারিমাণে বেরিয়ে যায়। কিন্তু এই ধারণা নিয়ে প্রভূত বিরোধ ছিল। ১৬৭৩ সালে রবার্ট বয়েল সিদ্ধান্তে পৌঁছেছিলেন যে, সীসা এবং অ্যান্টিমনি ভস্মীকরণকালে একটি অতি সূক্ষ্ণ আগ্নেয় পদার্থ ধাতুর দিকে ধাবিত হয় এবং এর সাথে যুক্ত হয়ে ধাতুর ওজন বৃদ্ধি করে।অবশ্য এর আশি বছর পর লোমোনোসোভ লিখেন বয়েলের ধারণাটি ভুল ছিল। তার মতে দহনের সময় বাতাস অংশ নেয় এবং বাতাসের কণা ধাতুর সাথে যুক্ত হয় বলেই তার ওজন বৃদ্ধি পায়। অষ্টাদশ শতাব্দীতে গ্যাস সংক্রান্ত বিজ্ঞানের প্রভূত উন্নতি সাধিত হয়। ১৭৭৪ সালে বিজ্ঞানী পি. বায়েন তার গবেষণাপত্রে ভস্মীকরণকালে ধাতুর ভর বৃদ্ধির কারণ নিয়ে বিস্তৃত আলোচনা করেন। তিনি বলেছিলেন সম্প্রসারণযোগ্য এবং সাধারণ বাতাস থেকে ভারী এক অদ্ভুত ধরণের পদার্থ ভস্মীকরণের সময় ধাতুর সাথে যুক্ত হয়। পারদ ঘটিত যৌগের তাপবিযোজনের মাধ্যমে বায়েন এই গ্যাসটি পেয়েছিলেন। বিপরীতভাবে ধাতব পারদের সাথে ঐ গ্যাসীয় পদার্থের বিক্রিয়ায় পারার বর্ণ লাল হয়ে গিয়েছিলো। দুর্ভাগ্যবশত বায়েন এ নিয়ে আর গবেষণা করতে পারেননি। তিনি জানতেনও না যে তিনি প্রকৃতপক্ষে অক্সিজেন নিয়েই কাজ করেছিলেন। আর লাল হয়ে যাওয়া পদার্থটি ছিল প্রকৃতপক্ষে মারকারি অক্সাইড। ঐ একই বছর অর্থাৎ ১৭৭৪ সালে রসায়নবিদ জোসেফ প্রিস্ট্‌লে একটি যৌগ নিয়ে পরীক্ষা আরম্ভ করেন। এর কিছুদিন পূর্বে তিনি দেখতে পেয়েছিলেন যে, সবুজ গাছের উপস্থিতিতে বদ্ধ বাতাস (যা শ্বাসকার্যে সহায়তা করে না) সাধারণ বাতাসে পরিবর্তিত হয় যা জীবের শ্বাসকার্যে সহায়তা করে। এই আবিষ্কারটি রসায়ন এবং জীববিদ্যা উভয়টির জন্যই এক যুগান্তকারী আবিষ্কার হিসেবে চিহ্নিত হয়। প্রিস্ট্‌লেই প্রথম বুঝতে পেরেছিলেন যে উদ্ভিদ অক্সিজেন পরিত্যাপ করে। একই সময় তিনি আরেকটি পরীক্ষা করে দেখতে পান, সোরার গ্যাস (নাইট্রোজেন অক্সাইড, সল্টপিটার গ্যাস) লৌহ চূর্ণের সাথে বিক্রিয়ার মাধ্যমে এমন একটি বাতাসে পরিণত হয় যা দহনে সাহায্য করলেও শ্বাসকার্যে সহায্য করে না। এই বাতাসটি ছিল নাইট্রাস অক্সাইড ফ্লোজিস্টিন তত্ত্ব অনুসারে যার নাম তিনি রেখেছিলেন ডিফ্লোজিস্টিকেটেড সোরার গ্যাস (dephlogisticated saltpeter gas)। এবার ১৭৭৪ সালের পরীক্ষাটির বিষয়ে আসা যাক। এই বছরের আগস্ট ১ তারিখে প্রিস্ট্‌লে একটি আবদ্ধ পাত্রে লাল মারকারি অক্সাইড নিয়ে বড় লেন্সের সাহায্যে তার উপর সূর্যকিরণ ঘনীভূত করে ফেলেন। এতে যৌগটি ভেঙ্গে গিয়ে উজ্জ্বল ধাতব পারদ এবং একটি গ্যাস উৎপন্ন হয়। এই গ্যাসটিই ছিল প্রকৃতপক্ষে অক্সিজেন। বেশ কয়েক বছর পর এই গ্যাসের নামকরণ করা হয় অক্সিজেন যা তৃতীয় মৌল হিসেবে স্বীকৃতি লাভ করেছিল। নাইট্রোজেনের মত এই মৌলটি বাতাস থেকে প্রস্তুত করা সম্ভব হয়নি। বরং এটি প্রস্তুত করা হয় কঠিন পদার্থ থেকে। প্রিস্ট্‌লে কেবল এইটুক বলতে পেরেছিলেন যে, নতুন এই গ্যাসটি বাতাসের উপাদান। কিন্তু আর কিছু বলা তার পক্ষে সম্ভব ছিলনা। আর ফ্লোজিস্টিক তত্ত্বের অনুগাম হয়ে তিনি এর নামও রেখেচিলেন ডিফ্লোজিস্টিকেটেড বাতাস। আবিষ্কারের পর প্রিস্ট্‌লে প্যারিসে গিয়ে ল্যাভয়সিয়ে সহ অন্যান্য ফরাসি বিজ্ঞানীদেরকে বিশদভাবে তার গবেষণার কথা বলেছিলেন। এই অংশটি খুব গুরুত্বপূর্ণ। কারণ প্রিস্ট্‌লের চেয়ে ল্যাভয়সিয়েই এই আবিষ্কারটির মর্ম বেশি উপলব্ধি করতে সক্ষম হয়েছিলেন। প্রিস্ট্‌লে একসময় মনে করতেন তার এই আবিষ্কারটি একটি জটিল পদার্থ। কিন্তু ১৭৮৬ সালে ল্যাভয়সিয়ের ধারণা দ্বারা অনুপ্রাণিত হয়ে তিনি একে মৌল হিসেবে দেখতে শুরু করেন। এ হিসেবে অক্সিজেন আবিষ্কারের পিছনে মূল অবদান প্রিস্ট্‌লে এবং বায়েনের। এদের সাথে সি শিলে নামক আরও একজন বিজ্ঞানীর নাম সংযোজন করা যেতে পারে। শিলে ১৭৭২ সালে Chemical Treatise About Air and Fire নামক একটি বই লেখার কাজ সম্পন্ন করেছিলেন। কিন্তু প্রকাশকের দোষে বইটি ১৭৭৫ সালে প্রকাশিত হয়। এই বইয়ে অক্সিজেনের বর্ণনা প্রিস্ট্‌লে বা বায়েনের দেয়া বর্ণনার চেয়েও নিখুঁত ছিল। কিন্তু প্রকাশক দেইতে প্রকাশ করাতে তিনি অক্সিজেনের আবিষ্কারক হিসেবে নিজের নাম প্রস্তাব করতে পারেননি। কারণ প্রিস্ট্‌লের আবিষ্কার প্রকাশিত হয় ১৭৭৪ সালে। শিলে অক্সিজেন উৎপন্ন করেছিলেন অজৈব যৌগের বিযোজনের মাধ্যমে। [সম্পাদনা] আরও দেখুন■জারণ ■দহন [সম্পাদনা] তথ্যসূত্র■রাসায়নিক মৌল: কেমন করে সেগুলি আবিষ্কৃত হয়েছিল: দ. ন. ত্রিফোনভ, ভ. দ. ত্রিফোনভ; বাংলা অনুবাদ: কানাই লাল মুখোপাধ্যায়; মির প্রকাশন, মস্কো এবং মনীষা গ্রন্থালয়, কলকাতা থেকে প্রকাশিত। সোভিয়েত ইউনিয়নে মুদ্রিত; ১৯৮৮। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B8%E0%A6%BF%E0%A6%A4%E0%A6%81_%E0%A6%AD%E0%A6%BE%E0%A6%B7%E0%A6%BE


উৎসিতা (Occitan [utsiˈta]) বা অক্সিতঁ (ফরাসি ভাষায়: Occitan) ফ্রান্সের দক্ষিণ তৃতীয়াংশে প্রচলিত একটি রোমান্স ভাষা। ভাষাটি "অক ভাষা" নামেও পরিচিত (ফরাসি: Langue d'oc লঙ্গ্‌দক্‌, উৎসিতা/অক্সিতাঁ: Lenga d'òc লেঙ্গদ়ক্‌ আ-ধ্ব-ব: [ˈleŋgɔˈðɔ(k)])। ফ্রান্সের প্রায় এক-চতুর্থাংশ জনগণ এই ভাষায় কথা বলেন। ১১শ শতক থেকে ১৫শ শতকে অক্সিতঁ ভাষায় বহু সাহিত্য রচিত হয়। এদের মধ্যে ত্রুবাদুরদের লেখা কবিতাগুলি উল্লেখযোগ্য। এটি তখন বর্তমান এলাকার আরও অনেক উত্তর পর্যন্ত প্রচলিত ছিল। এর আদর্শ সাহিত্যিক উপভাষাটি এই অঞ্চলের বিভিন্ন কথ্য উপভাষার মধ্যে সম্মিলন ঘটিয়েছিল। ১৪শ শতকে উত্তর ফ্রান্স অক্সিতঁভাষী অঞ্চলটির উপর আধিপত্য বিস্তার করলে সাহিত্যিক ভাষাটির গুরুত্ব ধীরে ধীরে হ্রাস পেতে থাকে। ১৯শ শতকে কবি ফ্রেদেরিক মিস্ত্রাল একটি সাহিত্যিক আন্দোলনের নেতৃত্ব দেন যার ফলে অক্সিতঁ ভাষার একটি আধুনিক সাহিত্যিক আদর্শ রূপ প্রতিষ্ঠিত হয়। আঞ্চলিক ঐতিহ্য ও সংস্কৃতি রক্ষার স্বার্থে ১৯৯৩ সালে ফরাসি সরকার সরকারী স্কুলগুলিতে অক্সিতঁ ও অন্যান্য স্থানীয় ভাষাগুলি শিক্ষাদান শুরু করে। অক্সিতঁ ভাষার উপভাষাগুলির মধ্যে লিমুজাঁ এবং অভেরনিয়াঁ দক্ষিণ-মধ্য ফ্রান্সে, লংগদক ও প্রোভঁসাল ভূমধ্যসাগরের উপকূলবর্তী এলাকায়, এবং গাসকোঁ দক্ষিণ-পশ্চিম ফ্রান্সে প্রচলিত। এই অঞ্চলগুলি রোমান সেনারা ফ্রান্সের অন্যান্য এলাকাগুলির আগে দখল করেছিল। ফলে রোমানদের লাতিন ভাষা-প্রভাবিত মুখের ভাষাগুলি উত্তর ফ্রান্সের ফ্রাঙ্কীয় ও অন্যান্য জার্মান হানাদারদের ভাষার প্রভাব থেকে অনেকাংশেই মুক্ত ছিল। বর্তমানে অক্সিতঁ ভাষার উপর ফরাসি ভাষার প্রভাব গভীর হলেও এখনও এর গঠন স্পেনীয় ও কাতালান ভাষার মতই। অক্সিতঁ ভাষা অঞ্চলের উত্তর-পূর্বে প্রচলিত কতগুলি উপভাষার একটি দল ফ্রাঙ্কো-প্রোভঁসাল ভাষা নামে পরিচিত। এগুলি সুইজারল্যান্ড ও ইতালির কিয়দংশেও প্রচলিত। 

====

http://bn.wikipedia.org/wiki/%E0%A6%85%E0%A6%96%E0%A6%BF%E0%A6%B2_%E0%A6%AD%E0%A6%BE%E0%A6%B0%E0%A6%A4%E0%A7%80%E0%A6%AF%E0%A6%BC_%E0%A6%86%E0%A6%AF%E0%A6%BC%E0%A7%81%E0%A6%B0%E0%A7%8D%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8_%E0%A6%B8%E0%A6%82%E0%A6%B8%E0%A7%8D%E0%A6%A5%E0%A6%BE%E0%A6%A8


অখিল ভারতীয় আয়ুর্বিজ্ঞান সংস্থান (ইংরেজি: All India Institute of Medical Sciences বা AIIMS) ভারতের নতুন দিল্লির একটি মেডিক্যাল কলেজ ও হাসপাতাল। এটি দেশের সর্বাধিক প্রসিদ্ধ মেডিক্যাল কলেজগুলির অন্যতম India [১][১][২] এবং সর্বাধিক সংখ্যক রোগীর নিকট স্বল্পখরচের চিকিৎসা পৌঁছে দেবার জন্য আন্তর্জাতিক স্বীকৃতিসম্পন্ন।[৩] সকল শাখায় স্নাতক ও স্নাতকোত্তর স্তরে উন্নত মেডিক্যাল শিক্ষাব্যবস্থা তথা ভারতে সর্বোৎকৃষ্ট শ্রেণীর মেডিক্যাল শিক্ষার প্রচলন; স্বাস্থ্যব্যবস্থার সকল ক্ষেত্রের সেরা শিক্ষকদের একত্রিত করে একটি স্বনির্ভর মেডিক্যাল শিক্ষাব্যবস্থা প্রচলনের উদ্দেশ্যে ভারতীয় সংসদের একটি বিশেষ আইনবলে এই সংস্থা স্থাপিত হয়। ভারতের প্রথম প্রধানমন্ত্রী জওহরলাল নেহেরু কলকাতায় এই প্রতিষ্ঠানটি স্থাপন করতে চাইলে তৎকালীন পশ্চিমবঙ্গের মুখ্যমন্ত্রী বিধানচন্দ্র রায় সে প্রস্তাবের বিরোধিতা করেন।[৪] অতঃপর নিউ জিল্যান্ড সরকারের সহায়তায় দক্ষিণ দিল্লির আনসারি নগরে গড়ে ওঠে ভারতের প্রথম স্বাস্থ্যমন্ত্রী রাজকুমারী অমৃত কৌরের মস্তিস্কপ্রসূত এই প্রতিষ্ঠানটি। 

====

http://bn.wikipedia.org/wiki/%E0%A6%85%E0%A6%96%E0%A6%BF%E0%A6%B2%E0%A6%AC%E0%A6%A8%E0%A7%8D%E0%A6%A7%E0%A7%81_%E0%A6%98%E0%A7%8B%E0%A6%B7


অখিলবন্ধু ঘোষ (জন্ম: ১৯২০ - মৃত্যু: ২০ মার্চ ১৯৮৮) একজন বিখ্যাত বাঙালি গায়ক ।

অখিলবন্ধু ঘোষ বাংলা আধুনিক গানে এক নতুন মাত্রা যোগ করেছিলেন । বাংলা আধুনিক গানকে রাগাশ্রয়ী করে তোলার পিছনে তাঁর অনেক অবদান ছিল ।

তাঁর জনপ্রিয় গানের মধ্যে উল্লেখযোগ্য :

■পিয়াল শাখার ফাঁকে ওঠে
■তোমার ভুবনে ফুলের মেলা
■ও দয়াল বিচার কর
■ঐ যে আকাশের গায় দূরের বলাকারা ভেসে যায়

====

http://bn.wikipedia.org/wiki/%E0%A6%85%E0%A6%97%E0%A6%B8%E0%A6%AC%E0%A6%BE%E0%A6%B0%E0%A7%8D%E0%A6%97


আউগ্‌সবুর্গ (জার্মান ভাষায়: Augsburg) জার্মানির বায়ার্ন বা বাভারিয়া অঙ্গরাজ্যের দক্ষিণ-পশ্চিম অংশে অবস্থিত একটি স্বাধীন শহর। আড়াই লক্ষেরও বেশি অধিবাসীবিশিষ্ট আউগ্‌সবুর্গ বায়ার্নের ৩য় বৃহত্তম শহর। কেবল মিউনিখ ও নুরেমবুর্গ এর চেয়ে বেশি অধিবাসীবিশিষ্ট। ১৯০৬ সালে এটি গ্রোসষ্টাট (Großstadt) বা বড় শহরের মর্যাদা পায়। শহরটি ভেরটাখ ও লেখ নদীর তীরে অবস্থিত একটি শিল্পকেন্দ্র। এটি মিউনিখ শহরের ৫২ কিলোমিটার উত্তর-পশ্চিমে অবস্থিত। খ্রিস্টপূর্ব ১৫ অব্দে রোমান সম্রাট আউগুস্তুস শহরটি প্রতিষ্ঠা করেন, তার নাম থেকেই শহরের নাম আউগ্‌সবুর্গ হয়েছে। আউগুস্তুস শহরটির নাম দিয়েছিলেন আউগুস্তা ভিন্দেলিকোরুম (Augusta Vindelicorum.)। এটি ট্রিয়ার শহরের পরে জার্মানির ২য় প্রাচীনতম শহর। ১২৭৬ সালে শহরটি একটি স্বাধীন শহরে পরিণত হয়। এখানে ১৫শ ও ১৬শ শতকে ক্ষমতাধর ফুগার ও ভেলসার পরিবার বাস করতেন। এসময় আউগ্‌সবুর্গ ইউরোপের অন্যতম প্রধান অর্থবাজারে (money market) পরিণত হয়। এখানে প্রায় আরাই হাজারের মত ক্ষুদ্রশিল্পকারখানাতে লিনেন ও লিনেন-সদৃশ ফুস্টিয়ান কাপড় তৈরি ও রপ্তানি করা হত। শহরটি শিল্পকলার জন্যও বিখ্যাত ছিল। আউগ্‌সবুর্গে উৎপাদিত দ্রব্যের মধ্যে আছে টেক্সটাইল, যন্ত্রপাতি, মোটরযান এবং রাসায়নিক দ্রব্যাদি। এখানে ১৯৭০ সালে প্রতিষ্ঠিত আউগ্‌সবুর্গ বিশ্ববিদ্যালয় অবস্থিত। দর্শনীয় স্থানের মধ্যে আছে সাধু উলরিশ ও সাধু আফ্রা-র গির্জা, ১৭শ শতকে নির্মিত টাউনহল, যাতে জমকালো সোনালী হলটিও অন্তর্ভুক্ত; সেন্ট ম্যারির ক্যাথিড্রাল, যার বেদীতে শিল্পী হান্স হলবাইনের শিল্পকর্ম ও বিশ্বের প্রাচীনতম রঙিন কাঁচের কাজ দেখতে পাওয়া যায়; শেৎসলার প্রাসাদ, যাতে জার্মান শিল্পীদের অনেকগুলি গ্যালারি আছে; এবং মোৎসার্ট জাদুঘর, যা ছিল ভোলফগাং আমাদেউস মোৎসার্টের বাবা লেওপোল্ড মোৎসার্টের জন্মস্থল। আউগ্‌সবুর্গে জন্ম নেওয়া অন্যান্য বিখ্যাত ব্যক্তিদের মধ্যে আছেন চিত্রশিল্পী হান্স বুর্কমাইর, প্রকৌশলী রুডল্‌ফ ডিজেল, বিমান নকশাকারক ও নির্মাতা ভিল্লি মেসারশ্মিট এবং নাট্যকার বের্টোল্ট ব্রেশ্‌ট। পবিত্র রোমান সাম্রাজ্যের অনেক গুরুত্বপূর্ণ সভা আউগ্‌সবুর্গে অনুষ্ঠিত হয়। ত্রিশ বছরের যুদ্ধে (১৬১৮-১৬৪৮) শহরটির ব্যাপক ক্ষয়ক্ষতি হয়। ১৮০৬ সালে শহরটি বায়ার্নের অন্তর্ভুক্ত হয়। ২য় বিশ্বযুদ্ধের সময় মেসারশ্মিট কারখানা ও মেশিন কারখানার উপর মিত্রশক্তি গোলাবর্ষণ করলে শহরের ব্যাপক ক্ষয়ক্ষতি হয়। 

====

http://bn.wikipedia.org/wiki/%E0%A6%85%E0%A6%97%E0%A6%BE%E0%A6%B8%E0%A7%8D%E0%A6%9F%E0%A6%BE,_%E0%A6%9C%E0%A6%B0%E0%A7%8D%E0%A6%9C%E0%A6%BF%E0%A6%AF%E0%A6%BC%E0%A6%BE


অগাস্টা (ইংরেজি ভাষায়: Augusta) মার্কিন যুক্তরাষ্ট্রের দক্ষিণ-পূর্ব উপকূলের জর্জিয়া অঙ্গরাজ্যের অন্যতম বড় শহর। শহরটি জর্জিয়ার পূর্ব অংশে, জর্জিয়ার সাথে দক্ষিণ ক্যারোলাইনা অঙ্গরাজ্যের সীমান্তে, সাভানা নদীর তীরে অবস্থিত একটি নদীবন্দর। শহরটি বর্তমানে পার্শ্ববর্তী রিচমন্ড কাউন্টির সাথে একত্রে বৃহত্তর অগাস্টা-রিচমন্ড কাউন্টি গঠন করেছে। এটি এই অঞ্চলের একটি বাণিজ্যিক, শিল্প, পরিবহন ও চিকিৎসা কেন্দ্র। এখানে টেক্সটাইল, কাগজের মণ্ড, কাগজ, পোড়ামাটির দ্রব্য, সার এবং প্রক্রিয়াজাত খাবারের কারখানা আছে। অগাস্টা শহরের শিক্ষা প্রতিষ্ঠানগুলির মধ্যে আছে পেইন কলেজ (১৮৮২ সালে প্রতিষ্ঠিত), অগাস্টা স্টেট ইউনিভার্সিটি (১৯২৫ সালে প্রতিষ্ঠিত) এবং মেডিকাল কলেজ অভ জর্জিয়া (১৮২৮ সালে প্রতিষ্ঠিত)। শহরের কাছে মার্কিন সেনাবাহিনীর সিগনাল কর্পোরালদের ফোর্ট গর্ডন অবস্থিত এবং শহরের অর্থনীতির জন্য গুরুত্বপূর্ণ। অগাস্টার সৌন্দর্যময় উদ্যান এবং মৃদু শীতকাল সুবিদিত। এটি অবকাশ ও গলফ খেলার একটি কেন্দ্র। অগাস্টা জাতীয় গলফ কোর্সে প্রতি বছর গলফের চারটি বৃহত্তম প্রতিযোগিতার একটি, মাস্টার্স গলফ প্রতিযোগিতা, অনুষ্ঠিত হয়। শহরের ঐতিহাসিক দালানকোঠার মধ্যে রাষ্ট্রপতি উড্রো উইলসনের বাল্যকালের বাসভবন উল্লেখযোগ্য। শহরটি ১৭৩৫ সালে একটি পশুর পশম-বাণিজ্যকেন্দ্রের স্থানে স্থাপন করা হয়। ইংল্যান্ডের রাজা ৩য় জর্জের মায়ের নামে শহরের নাম অগাস্টা রাখা হয়। ১৭৩৬ সালে শহরটি নথিভুক্ত হয়। ১৭৮৩ থেকে ১৭৯৫ সাল পর্যন্ত অগাস্টা জর্জিয়ার রাজধানী ছিল। ১৯৯৬ সালে এটি রিচমন্ড কাউন্টির সাথে একীকৃত করা হয়। ১৯৯০-এর দশকে শহরের জনসংখ্যা প্রায় পাঁচ গুণ বৃদ্ধি পায়। ২০০৭ সালের তথ্য অনুযায়ী এখানে প্রায় ১,৯২,১৪২ জন লোকের বাস[ 

====

http://bn.wikipedia.org/wiki/%E0%A6%85%E0%A6%97%E0%A6%BE%E0%A6%B8%E0%A7%8D%E0%A6%9F%E0%A6%BE%E0%A6%B8


সম্রাট আউগুস্তুস (Augustus) (২৩শে সেপ্টেম্বর, ৬৩ খ্রিস্টপূর্বাব্দ - ১৯শে আগস্ট, ১৪, নোলা, নেপল্‌সের কাছে) ছিলেন রোমান সাম্রাজ্যের প্রথম সম্রাট। তাঁর জন্মনাম ছিল গাইউস অক্তাভিউস। পরবর্তীতে তিনি নিজের নাম বদলে গাইউস ইউলিউস কায়েসার অক্তাভিয়ানুস রাখেন। সম্রাট হবার পূর্বে তিনি অক্তাভিয়ান নামেও পরিচিত ছিলেন। আউগুস্তুস একটি স্বৈরতান্ত্রিক শাসনের প্রবর্তন করেন, যা প্রিঙ্কিপাতে নামে পরিচিত ছিল। আউগুস্তুস ছিলেন এই রাষ্ট্রের প্রিঙ্কেপ্‌স বা প্রথম নাগরিক। এই নতুন শাসনব্যবস্থা বাইরের অবয়বে প্রজাতান্ত্রিক হলেও আউগুস্তুস এটিকে কাজে লাগিয়ে রোমান জনজীবনের প্রায় সমস্ত দিক নিয়ন্ত্রণে সক্ষম হন এবং গ্রিক-রোমান বিশ্বে স্থিতিশীলতা ও সমৃদ্ধি নিয়ে আসেন। ইতিহাসের অন্যতম দক্ষ প্রশাসক আউগুস্তুস রোমান সাম্রাজ্য়ের ক্ষমতা রোমে কেন্দ্রীভূত করেন। আউগুস্তুস তথা অক্তাভিয়ান একটি ধনী পরিবারে জন্ম নেন ১৮ বছর বয়সে তার পিতামহের ভ্রাতা জুলিয়াস সিজারের (ইউলিউস কায়েসার) পালিত সন্তান ও উত্তরসূরী হিসেবে নামাঙ্কিত হন। সিজারের মৃত্যুর পর রোমে ক্ষমতার দ্বন্দ্ব সৃষ্টি হয়, এবং মার্ক অ্যান্টনি এবং লেপিদুসের সাথে তিনি তৃতীয় শাসক হিসেবে ৪৩ খ্রিস্টপূর্বাব্দে পুনর্গঠিত রোমান রাষ্ট্র শাসন করতে থাকেন। ৪২ খ্রিস্টপূর্বাব্দে সিজারের আততায়ী ব্রুটাস (ব্রুতুস) এবং কাসিউস-কে ফিলিপ্পিতে পরাজিত করার পর অক্তাভিয়ান ও মার্ক অ্যান্টনি রোমান সাম্রাজ্যকে দুই ভাগে ভাগ করে ফেলেন। অক্তাভিয়ান সাম্রাজ্যের পশ্চিম অংশ শাসনের অধিকার পান। এরপর অক্তাভিয়ান বিভিন্ন শত্রুর বিরুদ্ধে জয়লাভ করেন। ৩২ খ্রিস্টপূর্বাব্দে তিনি লেপিদুসকে এবং ৩১ খ্রিস্টপূর্বাব্দে তিনি অ্যান্টনি ও মিশরের রাণী ক্লিওপেট্রাকে পরাজিত করেন এবং এই সাথে গ্রিক-রোমান বিশ্বের একাধিপতিতে পরিণত হন। ৩১ খ্রিস্টপূর্বাব্দ থেকে ২৩ খ্রিস্টপূর্বাব্দ পর্যন্ত তিনি একজন রোমান প্রজাতন্ত্রের একজন কনসাল হিসেবে দায়িত্ব পালন করেন। ২৭ খ্রিস্টপূর্বাব্দে তিনি আউগুস্তুস উপাধি গ্রহণ করেন এবং ২৩ খ্রিস্টপূর্বাব্দে একনায়ক সম্রাটের মর্যাদা লাভ করেন। এরপর তিনি ধীরে ধীরে রোমান সাম্রাজ্যের প্রশাসনিক কাঠামোর সংস্কার সাধন করেন এবং ইউরোপের অনেক নতুন অঞ্চল বিজয় করেন। মৃত্যুর পর তাঁকে দেবতার মর্যাদা দেয়া হয় এবং তাঁর পালিত পুত্র তিবেরিউস রোমান সম্রাট হন। 

====

http://bn.wikipedia.org/wiki/%E0%A6%85%E0%A6%97%E0%A6%BE%E0%A6%B8%E0%A7%8D%E0%A6%9F%E0%A6%BF%E0%A6%A8_%E0%A6%B2%E0%A7%81%E0%A6%87%E0%A6%B8_%E0%A6%95%E0%A7%8B%E0%A6%B6%E0%A6%BF


ওগুস্তাঁ লুই কোশিউইকিপিডিয়া, মুক্ত বিশ্বকোষ থেকে (অগাস্টিন লুইস কোশি থেকে ঘুরে এসেছে) ঝাঁপ দাও: পরিভ্রমণ, অনুসন্ধান ওগুস্তাঁ লুই কোশিওগুস্তাঁ লুই কোশি[১] (ফরাসি ভাষায়: Augustin Louis Cauchy) (২১শে আগস্ট, ১৭৮৯ – ২৩শে মে,১৮৫৭) ছিলেন একজন ফরাসি গণিতবিদ। [সম্পাদনা] পাদটীকা1.↑ এই ফরাসি ব্যক্তিনামটির বাংলা প্রতিবর্ণীকরণে উইকিপেডিয়া:বাংলা ভাষায় ফরাসি শব্দের প্রতিবর্ণীকরণ-এ ব্যাখ্যাকৃত নীতিমালা অনুসরণ করা হয়েছে। এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন। 

====

http://bn.wikipedia.org/wiki/%E0%A6%85%E0%A6%97%E0%A7%81%E0%A6%B8%E0%A7%8D%E0%A6%A4_%E0%A6%B0%E0%A6%A6%E0%A7%8D%E0%A6%AF%E0%A6%BE%E0%A6%81


ওগুস্ত রদ্যাঁ (ফরাসি ভাষায়: Auguste Rodin ওগ্যুস্ত্‌ রদ্যাঁ) (১২ নভেম্বর, ১৮৪০ – ১৭ নভেম্বর, ১৯১৭) আধুনিক যুগের একজন বিখ্যাত ফরাসি ভাস্কর। তাঁর কাজ উনিশ শতকের শেষভাগে শিল্পের জগতে গভীর প্রভাব ফেলে। বোজার (Beaux-arts) ধারার যুগপৎ অনুগামী ও বিরোধী এ ভাস্কর জটিল মনুষ্য মূর্তি নির্মাণে অদ্বিতীয় নৈপুণ্য দেখান, যা তাঁকে পূর্ববর্তী ও পরবর্তী সমস্ত ভাস্কর্য-নির্মাণ ধারা থেকে আলাদা করে রেখেছে।

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%AA%E0%A6%95_%E0%A6%AF%E0%A6%A8%E0%A7%8D%E0%A6%A4%E0%A7%8D%E0%A6%B0


আগুন নেভানো বা নিয়ন্ত্রণে রাখার জন্য ব্যবহৃত যন্ত্রকে অগ্নিনির্বাপক যন্ত্র বলা হয়। অতি প্রচলিত অগ্নিনির্বাপক যন্ত্রগুলোতে সাধারণত সিলিন্ডারে উচ্চচাপে রক্ষিত তরল কার্বন ডাই-অক্সাইড নজ্‌ল লিয়ে স্প্রে আকারে বের করে আগুন নেভানো হয়। [সম্পাদনা] ব্যবহারঅগ্নিনির্বাপক যন্ত্র পরিচালনার সাধারণ ধাপসমূহ হলঃ 1.সেফটি পিনটি টানুন। 2.নিরাপদ দুরত্বে থেকে (অন্তত ছয় ফুট দুরে) নজলটি আগুনের মূলে তাক করুন। 3.হাত দিয়ে নজলটি চাপুন। 4.অগ্নিনির্বাপক যন্ত্রটি আগুনের দিকে তাক করে একপাশ থেকে আরেক পাশে নাড়ান। বিভিন্ন ধরণের আগুনের জন্য বিভিন্ন রকমের অগ্নিনির্বাপক যন্ত্র রয়েছে। ভুল রকমের অগ্নিনির্বাপক যন্ত্র ব্যবহারের ফলে আগুন আরও বাড়তে পারে তাই সঠিক ধরণের অগ্নিনির্বাপক যন্ত্র ব্যবহার করা উচিত। দয়া করে মনে রাখবেনঃ বেরিয়ে যান, বাইরে থাকুন, ফায়ার সার্ভিসকে খরব দিন। 

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%AC%E0%A7%80%E0%A6%A3%E0%A6%BE_%E0%A6%AC%E0%A6%BE%E0%A6%9C%E0%A6%BE%E0%A6%93_%E0%A6%A4%E0%A7%81%E0%A6%AE%E0%A6%BF_%E0%A6%95%E0%A7%87%E0%A6%AE%E0%A6%A8_%E0%A6%95%E0%A6%B0%E0%A7%87


অগ্নিবীণা বাজাও তুমি কেমন করে একটি রবীন্দ্রসংগীত । রবীন্দ্রনাথ ঠাকুরের ৫৩ বছর বয়সের রচনা। রচনাকাল ৩০ সেপ্টেম্বর ১৯১৪ (১০ আশ্বিন ১৩২১ বঙ্গাব্দ)। শান্তিনিকেতনে রচিত গান। প্রবাসী পত্রিকার অগ্রহায়ণ ১৩২১ সংখ্যায় প্রথম প্রকাশিত। গীতালি (১৯১৪) কাব্যগ্রন্থের ৫৫ সংখ্যক গান। গীতবিতান-এর ‘পূজা’ পর্যায়ের ‘বিরহ’ উপপর্যায়ের অন্তর্গত ১৫৮ সংখ্যক গান। সাহানা রাগে তেওড়া তালে নিবদ্ধ গান। স্বরবিতান ৪৪-এ স্বরলিপি প্রকাশিত। স্বরলিপিকার অনাদিকুমার দস্তিদার । 

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%A8%E0%A7%8D%E0%A6%AF%E0%A6%BE%E0%A6%B6%E0%A6%AF%E0%A6%BC


অগ্ন্যাশয় (ইংরেজি ভাষায়: Pancreas) মেরুদণ্ডী প্রাণীদের পরিপাক ও অন্তঃক্ষরা তন্ত্রের অন্তর্গত একটি মিশ্র গ্রন্থি, অর্থাৎ এর মধ্যে অন্তঃক্ষরা ও বহিঃক্ষরা দুইরকম গ্রন্থিই আছে। এর বহিঃক্ষরা অংশ পরিপাক তন্ত্রের একটি গ্রন্থি, যেটি থেকে নির্গত অগ্ন্যাশয় নালী পিত্তনালীর সঙ্গে যুক্ত হয়ে ক্ষুদ্রান্ত্রের ডুওডেনামের মধ্য অংশে উন্মুক্ত হয়। এর অন্তঃক্ষরা অংশের নাম ল্যাঙ্গারহান্স কোষপুঞ্জ (Islet of Langerhans আইলেট অফ ল্যাঙ্গারহান্স; আইলেট = ছোট দ্বীপ, অর্থাৎ বহিঃক্ষরা অংশগুলির মধ্যে মধ্যে বিক্ষিপ্ত অন্তঃক্ষরা কোষগুচ্ছগুলি) যার বিটা কোষ ইনসুলিন, আলফা কোষ গ্লুকাগন, ডেল্টা কোষ সোমাটোস্টাটিন হর্মোন নিঃসরণ করে। মানবদেহের অগ্ন্যাশয়ের দৈর্ঘ্য ১৫-২৫ সেন্টিমিটার এবং ওজন ৬৫ থেকে ৭৫ গ্রাম। এর শীর্ষাংশ ডুওডেনামের অর্ধবৃত্তাকার বাঁকের মধ্যে অবস্থিত ও বাকী অংশ উদরগহ্বরের পেছনে প্রসারিত। ফলে এটা দেখতে অনেকটা লাতিন J বর্ণের মত। অগ্ন্যাশয়ের অন্তঃক্ষরা গ্রন্থগুলি যে হরমোনগুলি নিঃসরণ করে, সেগুলি রক্তের শর্করা মাত্রা নিয়ন্ত্রণ করে থাকে। তাই অগ্ন্যাশয়ের কোন রোগে এই সব কোষ কার্যকারিতা হারিয়ে ফেললে ডায়াবেটিস রোগ দেখা দেয়। [সম্পাদনা] অন্তঃক্ষরা অংশকোষের নাম অন্তঃক্ষরা উৎপাদ কোষপুঞ্জের % কাজ বিটা কোষ ইনসুলিন এবং অ্যামাইলিন ৫০-৮০% রক্তে শর্করার পরিমাণ কমায় আলফা কোষ গ্লুকাগন ১৫-২০% রক্তে শর্করার পরিমাণ বাড়ায় ডেল্টা কোষ সোমাটোস্ট্যাটিন ৩-১০% অন্তঃক্ষরা গ্রন্থিকে কাজে বাধা দেয় পিপি কোষ অগ্ন্যাশয়িক পলিউপেপ্টাইড ১% বহিঃক্ষরা গ্রন্থিকে কাজে বাধা দেয় কোষপুঞ্জগুলি গুচ্ছ গুচ্ছ অন্তঃক্ষরা কোষ ও এদের মধ্যে জালের মত বিস্তৃত কৈশিক নালীর নেটওয়ার্ক নিয়ে গঠিত। কোষপুঞ্জের কৈশিকনালীগুলির প্রাচীরে সার বেঁধে অন্তঃক্ষরা কোষগুলি অবস্থিত। বেশির ভাগ অন্তঃক্ষরা কোষের সাথে রক্তনালীর সরাসরি সংযোগ আছে। অন্তঃক্ষরা কোষগুলি যেন "ব্যস্তভাবে নিজেদের হরমোন উৎপাদন করে যাচ্ছে এবং আশেপাশের অন্যান্য অগ্ন্যাশয় কোষগুলিকে সম্পূর্ণ উপেক্ষা করছে, যেন সেগুলি দেহের একেবারে ভিন্ন কোন অংশে অবস্থিত।" ("...busily manufacturing their hormone and generally disregarding the pancreatic cells all around them, as though they were located in some completely different part of the body." 

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%B0%E0%A6%A3%E0%A7%80_%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95


অগ্রণী ব্যাংক লিমিটেড বাংলাদেশের অন্যতম বাণিজ্যিক ব্যাংক। ব্যাংকটি ১৯৭২ সালের ২৬শে মার্চ বাংলাদেশ ব্যাংক অধ্যাদেশের মধ্য দিয়ে একটি রাষ্ট্রীয় বাণিজ্যিক ব্যাংক হিসেবে প্রতিষ্ঠিত হয়।[৩] পরবর্তীতে ২০০৭ সালের ১৭ই মে তা পাবলিক লিমিটেড কোম্পানিতে পরিণত হয়। বাংলাদেশের বিভিন্ন স্থানে এই ব্যাংকের ১১টি পরিষদ্ অফিস, ২৫টি বিভাগের হেড অফিস[৪], ২৭টি কর্পোরেট সহ ৫৪টি আঞ্চলিক অফিস এবং ৪০টি অনুমোদিত পরিবেশক শাখা সহ ৮৭৩টি[৫] শাখা রয়েছে। অগ্রণী ব্যাংকের কার্যক্রম পরিচালনার দায়িত্বে রয়েছে ১৩ সদস্যবিশিষ্ট একটি পরিচালনা পর্ষদ যার প্রধান একজন চেয়ারম্যান। বর্তমানে (প্রেক্ষিত ২০১১) অগ্রণী ব্যাংকের চেয়ারম্যান ডঃ খন্দকার বজলুল হক। 

====

http://bn.wikipedia.org/wiki/%E0%A6%85%E0%A6%98%E0%A7%8B%E0%A6%B7_%E0%A6%93%E0%A6%B7%E0%A7%8D%E0%A6%A0%E0%A7%8D%E0%A6%AF_%E0%A6%8A%E0%A6%B7%E0%A7%8D%E0%A6%AE%E0%A6%A7%E0%A7%8D%E0%A6%AC%E0%A6%A8%E0%A6%BF


অঘোষ ওষ্ঠ্য ঊষ্মধ্বনির বৈশিষ্ট্যগুলি নিম্নরূপ: ■উচ্চারণের ধরন অনুযায়ী এটি একটি ঊষ্ম ব্যঞ্জনধ্বনি, অর্থাৎ এটির উচ্চারণস্থলে বাতাসকে একটি সরু পথের মধ্য দিয়ে প্রবাহিত হতে হয়, এবং এতে বাতাসে আন্দোলনের (turbulance) সৃষ্টি হয়। ■উচ্চারণস্থল অনুযায়ী এটি একটি ওষ্ঠ্য ব্যঞ্জনধ্বনি, অর্থাৎ এটি উভয় ঠোঁটের সাহায্যে উচ্চারিত হয়। ■স্বননের প্রকার অনুযায়ী এটি একটি অঘোষ ধ্বনি, অর্থাৎ এটি স্বরতন্ত্রীর কম্পন ব্যতিরেকে উচ্চারিত হয়। ■এটি একটি মৌখিক ব্যঞ্জনধ্বনি, অর্থাৎ এটি উচ্চারণের সময় বাতাস মুখ দিয়ে নিঃসৃত হয়। ■এটি একটি কেন্দ্রীয় ব্যঞ্জনধ্বনি, অর্থাৎ এটি উচ্চারণের সময় বাতাস জিহ্বার মধ্যভাগের উপর দিয়ে প্রবাহিত হয়, পার্শ্ব দিয়ে নয়। ■ধ্বনিটির বায়ুপ্রবাহ কৌশল ফুসফুসীয় বহির্মুখী ধরনের, অর্থাৎ ধ্বনিটি উচ্চারণের সময় বাতাস মুখ থেকে বা কণ্ঠনালীপথ থেকে উৎপন্ন হয় না, বরং ফুসফুস থেকে উৎপন্ন হয়ে কণ্ঠনালী হয়ে বাইরের দিকে বেরিয়ে আসে 

====

http://bn.wikipedia.org/wiki/%E0%A6%85%E0%A6%98%E0%A7%8B%E0%A6%B7_%E0%A6%AE%E0%A7%82%E0%A6%B0%E0%A7%8D%E0%A6%A7%E0%A6%A8%E0%A7%8D%E0%A6%AF_%E0%A6%8A%E0%A6%B7%E0%A7%8D%E0%A6%AE%E0%A6%A7%E0%A7%8D%E0%A6%AC%E0%A6%A8%E0%A6%BF


অঘোষ মূর্ধন্য ঊষ্মধ্বনি একটা ব্যঞ্জনধ্বনি। এই ব্যঞ্জনধ্বনিটা বিশ্বের অনেকগুলো কথ্য ভাষায় ধ্বনিমূলক হিসাবে ব্যবহার করা হয়। আইপিএতে [ʂ] বর্তমান বাংলা লিপিতে নেই, তবু প্রাচীন বাংলায় ষ্‌‌‌‌‌ [সম্পাদনা] বাংলা ভাষায়বাংলা বর্ণমালায় যদিও "ষ" অক্ষরটি "মূর্ধন্য ষ" নামে পরিচিত, বর্তমান বাংলা ভাষায় এই বর্ণের মূল উচ্চারণ হল তালব্য বা তালব্যদন্তমূলীয়। এভাবে "ষ" অক্ষর ও "শ" বর্ণের উচ্চারণে কোনও পার্থক্য নেই, যেমন "ষাট", "ঋষি", "চাষ", ইত্যাদি। [সম্পাদনা] অন্যান্য ভাষায়অঘোষ মূর্ধন্য ঊষ্মধ্বনিটি অনেকগুলো ভাষায় ব্যবহৃত। কিছু কিছু ভাষায় তার উচ্চারণস্থান মূর্ধন্যও এবং পশ্চাদ্‌দন্তমূলীয়ও হতে পারে, যেমন ম্যান্ডারিন চীনা, পোলীয়, রুশ ভাষা ইত্যাদি। কিছু কিছু ভাষায় "র" [r] আর "স" [s] একসাথে লাগিয়ে থাকলে এই ধ্বনিটি উচ্চারিত হয়, যেমন সুয়েডীয় ভাষার Helsingfors হেল্‌সিংফষ্‌ (হেলসিঙ্কির সুয়েডীয় নাম)। 

====

http://bn.wikipedia.org/wiki/%E0%A6%85%E0%A6%99%E0%A7%8D%E0%A6%97


উইকিপিডিয়া, মুক্ত বিশ্বকোষ থেকে ঝাঁপ দাও: পরিভ্রমণ, অনুসন্ধান জীববিজ্ঞানে অঙ্গ (ইংরেজি: Organ, ল্যাটিন: organum, যন্ত্র) হলো একগুচ্ছ কলা যা নির্দিষ্ট একটি বা অনেকগুলি কাজ সম্পন্ন করে। সাধারণত কলা সমূহ প্রধান ও স্পোরাডিক কলায় বিভক্ত। প্রধান কলা হলো ওই সকল কলা যারা কোন অঙ্গের জন্য নির্দিষ্ট। যেমন, হৃৎপিন্ডের প্রধান কলা হলো হৃৎপেশী। অন্যদিকে স্পোরাডিক কলাসমূহ হলো স্নায়ু, রক্ত, যোজক কলা ইত্যাদি। সূচিপত্র ১ প্রাণী অঙ্গ ২ উদ্ভিদ অঙ্গ ৩ অঙ্গ তন্ত্রসমূহ ৩.১ প্রধান মানব অঙ্গতন্ত্র সমূহের তালিকা ৪ অঞ্চল অনুযায়ী মানবদেহের অঙ্গসমূহ ৪.১ মাথা ও ঘাড় ৪.২ পেছন ৪.৩ উদর ৪.৪ বস্তিদেশ এবং পেরিনিয়াম ৪.৫ উর্ধবাহু / নিম্নবাহু ৫ আরও দেখুন [সম্পাদনা] প্রাণী অঙ্গসাধারণ প্রাণী অঙ্গসমূহের হলো হৃৎপিন্ড, ফুসফুস, মস্তিষ্ক, চোখ, পাকস্থলী, প্লীহা, অস্থি, অগ্ন্যাশয়, বৃক্ক, যকৃৎ, অন্ত্র সমূহ, ত্বক (মানুষের সর্ববৃহৎ অঙ্গ), গর্ভাশয় এবং মুত্র থলি। শরীরের ভেতরের অঙ্গ গুলোকে প্রায়শ অভ্যন্তরীণ অঙ্গ নামে বর্ণনা করা হয়। অভ্যন্তরীণ অঙ্গগুলোকে যৌথভাবে বলা হয় ভিসেরা এবং এর সল্প ব্যবহৃত বহুবচন হলো ভিসকাস। [সম্পাদনা] উদ্ভিদ অঙ্গউদ্ভিদ অঙ্গ সমূহকে বর্ধমান (vegetative) ও পুনরুৎপাদনশীল (reproductive) এই দুই ভাগে ভাগ করা যায়। বর্ধমান উদ্ভিদ অঙ্গ সমূহ হলো মূল, কান্ড এবং পাতা। অপরদিকে পুনরুৎপাদনশীল অঙ্গ সমূহ হলো পুষ্প, বীজ এবং ফল। বর্ধমান অঙ্গ সমূহ উদ্ভিদের জীবন ধারনের জন্য আবশ্যকীয় (তারা জৈব অপরিহার্য কাজ যেমন সালোকসংশ্লেষণ করে), আর পুনরুৎপাদনশীল অঙ্গ সমূহ প্রজননের জন্য অত্যাবশ্যকীয়। [সম্পাদনা] অঙ্গ তন্ত্রসমূহ[সম্পাদনা] প্রধান মানব অঙ্গতন্ত্র সমূহের তালিকা■পরিপাকতন্ত্র ■কঙ্কালতন্ত্র ■পেশীতন্ত্র ■স্নায়ুতন্ত্র ■অন্তঃক্ষরা তন্ত্র ■সংবহনতন্ত্র ■শ্বসনতন্ত্র ■প্রজননতন্ত্র ■আচ্ছাদন তন্ত্র (ত্বক) ■লসিকাতন্ত্র ■রেচনতন্ত্র [সম্পাদনা] অঞ্চল অনুযায়ী মানবদেহের অঙ্গসমূহ[সম্পাদনা] মাথা ও ঘাড়■মস্তিষ্ক ■মুখ ■কর্ণ ■চক্ষু কোটর ■চোখ ■মুখ গহ্বর ■জিহ্ববা ■দাঁত ■ঠোঁট ■নাক ■স্ক্যাল্প্ ■ল্যারিংক্স (বাগযন্ত্র) ■ফ্যারিংক্স (গলকোষ) ■লালা গ্রন্থি ■মেনিনজেস্ ■থাইরয়েড ■প্যারাথাইরয়েড গ্রন্থি [সম্পাদনা] পেছন■কশেরুকা ■সুষুম্না ■পাঁজরাস্থি [সম্পাদনা] উদর■পেনিটোনিয়াম ■পাকস্থলী ■ডিওডেনাম ■অন্ত্র ■কোলন ■যকৃৎ ■প্লীহা ■অগ্ন্যাশয় ■বৃক্ক ■অ্যাড্রেনাল গ্রন্থি ■অ্যাপেন্ডিক্স ■ত্বক ■পিত্তাশয় [সম্পাদনা] বস্তিদেশ এবং পেরিনিয়াম■বস্তি ■স্যাক্রাম ■চঞ্চ্যাস্থি ■ডিম্বাশয় ■কালল নল ■গর্ভাশয় ■যোনি-কপাট ■ক্লাইটরিস ■পেরিনিয়াম ■মুত্র থলি ■শুক্রাশয় ■সরলান্ত্র ■শিশ্ন [সম্পাদনা] উর্ধবাহু / নিম্নবাহু■পেশী ■কংকাল ■স্নায়ু ■হাত ■কব্জি ■কনুই ■কাঁধ ■কটি ■হাঁটু ■গোড়ালি 

====

http://bn.wikipedia.org/wiki/%E0%A6%85%E0%A6%99%E0%A7%8D%E0%A6%97%E0%A6%B8%E0%A6%82%E0%A6%B8%E0%A7%8D%E0%A6%A5%E0%A6%BE%E0%A6%A8


অঙ্গসংস্থান (ইংরেজি: Morphology) একটি বিশুদ্ধ প্রাণিবিজ্ঞানের প্রধান শাখা, এ শাখায় প্রাণিদেহের আকার, আয়তন, অঙ্গপ্রত্যঙ্গের বাহ্যিক অবস্থান ও গঠন সম্বন্ধে আলোচনা করা হয়। একে দুটি উপবিভাগে ভাগ করা যায়, একটি হচ্ছে শারীরস্থান যা জীবের গঠন ও অভ্যন্তরীণ অঙ্গ নিয়ে আলোচনা করে এবং আরেকটি হচ্ছে এইডোনমি যা জীবের বাহ্যিক অবস্থা নিয়ে আলোচনা করে। জীববিজ্ঞানের ইতিহাসের শুরুর দিকে এইডোনমি শারীরস্থান থেকে কম আলোচিত হয়েছিল বিধায় এইডোনমি কিছুটা চাপা পড়ে যায়। অঙ্গসংস্থানকে শ্রেণীবিন্যাসের অঙ্গসংস্থানও বলা হয়। অঙ্গসংস্থানের বর্ণনায উদাহরণস্বরূপ বলা যায় যে, সার্বিক আকার, সার্বিক রং, প্রধান চিহ্ন আলোচনা করা হয়। ■গোড়ালি 

====

http://bn.wikipedia.org/wiki/%E0%A6%85%E0%A6%99%E0%A7%8D%E0%A6%97%E0%A7%80%E0%A6%95%E0%A6%BE%E0%A6%B0_%E0%A6%AD%E0%A6%BE%E0%A6%B8%E0%A7%8D%E0%A6%95%E0%A6%B0%E0%A7%8D%E0%A6%AF


বাংলাদেশের স্বাধীনতা যুদ্ধ ছিল ১৯৭১ সালে সংঘটিত তৎকালীন পশ্চিম পাকিস্তানের বিরুদ্ধে পূর্ব পাকিস্তানের সশস্ত্র সংগ্রাম, যার মাধ্যমে বাংলাদেশ একটি স্বাধীন দেশ হিসাবে পৃথিবীর বুকে আত্মপ্রকাশ করে। ১৯৭১ সালের ২৬শে মার্চ এই যুদ্ধের সূচনা ঘটে, যখন পাকিস্তানী সামরিক বাহিনী রাতের অন্ধকারে নিরস্ত্র বাঙালির ওপর ঝাঁপিয়ে পড়ে। পঁচিশে মার্চের কালো রাতে পাকিস্তানী সামরিক জান্তা ঢাকায় অজস্র সাধারণ নাগরিক, ছাত্র, শিক্ষক, বুদ্ধিজীবী, পুলিশ হত্যা করে। গ্রেফতার করা হয় ১৯৭০ সালের সাধারণ নির্বাচনে নিরঙ্কুশ সংখ্যাগরিষ্ঠতাপ্রাপ্ত দল আওয়ামী লীগ প্রধান বাঙ্গালীর প্রিয় নেতা বঙ্গবন্ধু শেখ মুজিবুর রহমানকে। গ্রেফতারের পূর্বে ২৬শে মার্চের প্রথম প্রহরে তিনি বাংলাদেশের স্বাধীনতার ঘোষণা দেন। সারাদেশে শুরু হয়ে যায় মুক্তিযুদ্ধ। ইস্ট বেঙ্গল রেজিমেন্ট, ইস্ট পাকিস্তান রাইফেলস, ইস্ট পাকিস্তান পুলিশ, সামরিক বাহিনীর বাঙ্গালী সদস্য এবং সর্বোপরি বাংলাদেশের স্বাধীনতাকামী সাধারণ মানুষ দেশকে মুক্ত করতে গড়ে তোলে মুক্তিবাহিনী। গেরিলা পদ্ধতিতে যুদ্ধ চালিয়ে মুক্তিবাহিনী সারাদেশে পাকিস্তানী হানাদার বাহিনীকে ব্যতিব্যস্ত করে তোলে। মুক্তিযুদ্ধ চলাকালীন সময়ে বাংলাদেশ ভারতের কাছ থেকে অর্থনৈতিক, সামরিক ও কূটনৈতিক সাহায্য লাভ করে। ডিসেম্বরের শুরুর দিকে যখন স্বাধীন বাংলাদেশের জন্ম কেবল সময়ের ব্যাপার মাত্র তখন পাকিস্তান পরিস্থিতিকে ভিন্ন খাতে প্রবাহিত করতে ভারতের বিরুদ্ধে যুদ্ধ ঘোষণা করে। এভাবে ভারত বাংলাদেশের স্বাধীনতা যুদ্ধে সরাসরিভাবে জড়িয়ে পড়ে। মুক্তিবাহিনী ও ভারতীয় সামরিক বাহিনীর সম্মিলিত আক্রমনে পাকিস্তানের দখলদারী বাহিনীর পতন ত্বরান্বিত হয়। ১৬ই ডিসেম্বর ঢাকার রেসকোর্স ময়দানে পাকিস্তান ৯৩,০০০ হাজার সৈন্যসহ আনুষ্ঠানিকভাবে আত্মসমর্পণ করে। স্বাধীন বাংলাদেশের জন্মের মধ্য দিয়ে পরিসমাপ্তি ঘটে বাংলাদেশের স্বাধীনতা যুদ্ধের। সূচিপত্র ১ পটভূমি ১.১ পূর্ব পাকিস্তানের দুর্দশার ইতিহাস ১.১.১ অর্থনৈতিক বৈষম্য ১.১.২ ভাষা আন্দোলন ১.১.৩ সামরিক অসমতা ১.১.৪ রাজনৈতিক অসমতা ১.১.৫ ১৯৭০-এর সাইক্লোনের প্রতিক্রিয়া ১.২ উত্তাল মার্চ ১.৩ অপারেশন সার্চলাইট ১.৪ স্বাধীনতার ঘোষণা ১.৫ অস্থায়ী সরকার গঠন ২ যুদ্ধক্ষেত্র ২.১ মার্চ থেকে জুন ২.২ জুলাই থেকে সেপ্টেম্বর ২.৩ অক্টোবর থেকে ডিসেম্বর ৩ জাতিসংঘে কূটনৈতিক তৎপরতা ৪ আন্তর্জাতিক স্বীকৃতি ৫ আত্মসমর্পণ ও পরবর্তী ইতিহাস ৬ গণহত্যা ৭ বহির্বিশ্বের প্রতিক্রিয়া ৭.১ আমেরিকা ও সোভিয়েত রাশিয়া ৭.২ চীন ৭.৩ জাতিসংঘ ৮ মুক্তিযুদ্ধের ভাস্কর্য ৯ তথ্যসূত্র ১০ আরো দেখুন ১১ বহিঃসংযোগ [সম্পাদনা] পটভূমি১৯৪৭ সালের আগস্ট মাসে ব্রিটিশ শাসনাধীন ভারতীয় উপমহাদেশ স্বাধীন হয় এবং ভারত বিভক্ত হয়ে দুটি পৃথক স্বাধীন রাষ্ট্রের জন্ম হয়। মুসলিম অধ্যুষিত এলাকা নিয়ে গঠিত হয় পাকিস্তান এবং হিন্দু ও অন্যান্য ধর্মাবলম্বী অধ্যুষিত অঞ্চল নিয়ে গঠিত হয় ভারত। নবগঠিত রাষ্ট্র পাকিস্তান দুই হাজার মাইলের ব্যবধানে অবস্থিত দুটি প্রদেশের সমন্বয়ে গঠিত হয় - পূর্ব পাকিস্তান (অধুনা বাংলাদেশ) ও পশ্চিম পাকিস্তান। ভৌগলিক ও সাংস্কৃতিক দিক দিয়ে যোজন যোজন ব্যবধানে অবস্থিত এ দুটি অংশের মধ্যে মিল ছিল কেবল সংখ্যাগরিষ্ঠ মানুষের ধর্মে। পাকিস্তানের জন্মলগ্ন থেকেই এর পূর্ব অংশ পশ্চিম অংশের তুলনায় নানাভাবে বঞ্চিত হতে থাকে এবং স্বাধীন বাংলাদেশের জন্মের আগ পর্যন্ত দীর্ঘ ২৩ বছর ছিল পশ্চিম পাকিস্তান কর্তৃক পূর্ব পাকিস্তানকে শোষণ-বঞ্চনার ইতিহাস। পূর্ব পাকিস্তানের জনগণের ক্রমবর্ধমান অসন্তোষ এবং আত্মনিয়ন্ত্রণের দাবী চিরকালের মত স্তব্ধ করে দিতে পাকিস্তানী সামরিক শাসকেরা পঁচিশে মার্চ রাতে নিরীহ পূর্ব পাকিস্তানীদের ওপর লেলিয়ে দেয় হিংস্র পাকিস্তানী সামরিক বাহিনী, দেশজুড়ে শুরু হয় অপারেশন সার্চলাইট নামক বাঙ্গালী নিধনযজ্ঞ।[৮] পাকিস্তানী সেনাদের এই ভয়াবহ আক্রমণের মধ্য দিয়ে শুরু হয়ে যায় বাংলাদেশের নয় মাসব্যাপী স্বাধীনতা যুদ্ধ। [সম্পাদনা] পূর্ব পাকিস্তানের দুর্দশার ইতিহাস[সম্পাদনা] অর্থনৈতিক বৈষম্যপশ্চিম পাকিস্তানের সাথে পূর্ব পাকিস্তানের অর্থনৈতিক বৈষম্য ছিল। মোট জাতীয় বাজেটের সিংহভাগ বরাদ্দ থাকত পশ্চিম পাকিস্তানের জন্য।[৯] বছর পশ্চিম পাকিস্তানের প্রাক্কলিন ব্যয় (রুপী কোটিতে) পূর্ব পাকিস্তানের প্রাক্কলিন ব্যয় (রুপী কোটিতে) পশ্চিম পাকিস্তানের তুলনায় পূর্ব পাকিস্তানে ব্যয়ের শতকরা পরিমাণ ১৯৫০-৫৫ ১,১২৯ ৫২৪ ৪৬.৪ ১৯৫৫-৬০ ১,৬৫৫ ৫২৪ ৩১.৭ ১৯৬০-৬৫ ৩,৩৫৫ ১,৪০৪ ৪১.৮ ১৯৬৫-৭০ ৫,১৯৫ ২,১৪১ ৪১.২ মোট ১১,৩৩৪ ৪,৫৯৩ ৪০.৫ ১৯৭০ সালে নির্বাচনের একটি পোস্টারে অর্থনৈতিক বৈষম্যের চিত্র তুলে ধরা হয়। বৈষম্য বিষয় বাংলাদেশ পশ্চিম পাকিস্তান রাজস্ব খাতে ব্যয় ১৫০০ কোটি টাকা ৫০০০ কোটি টাকা উন্নয়ন খাতে ব্যয় ৩০০০ কোটি টাকা ৬০০০ কোটি টাকা বৈদেশিক সাহায্য শতকরা ২০ ভাগ শতকরা ৮০ ভাগ বৈদেশিক দ্রব্য আমদানী শতকরা ২৫ ভাগ শতকরা৭৫ ভাগ কেন্দ্রীয় সরকারের চাকরি শতকরা ১৫ জন শতকরা ৮৫ জন সামরিক বিভাগে চাকরি শতকরা ১০ জন শতকরা ৯০ জন চাউল (মণ প্রতি) ৫০ টাকা ২৫ টাকা আটা (মণ প্রতি) ৩০ টাকা ১৫ টাকা সরিষার তৈল (সের প্রতি) ৫ টাকা ২.৫০পয়সা স্বর্ণ প্রতি ভরি ১৭০ টাকা ১৩৫ টাকা [সম্পাদনা] ভাষা আন্দোলনমূল নিবন্ধ: বাংলা ভাষা আন্দোলন বাংলাদেশের স্বাধীনতা যুদ্ধের পটভূমি অনুসন্ধান করে দেখা যায় ১৯৪৭ সালে পাকিস্তানের জন্মলগ্ন থেকেই শুরু হয় পূর্ব পাকিস্তানের প্রতি পশ্চিম পাকিস্তানের শোষণমূলক আচরণ। কেবল অর্থনৈতিক শোষণ নয়, বাঙ্গালী সংস্কৃতি ও ঐতিহ্যের ওপরও নিপীড়ন শুরু হয় এবং এর প্রথম দৃষ্টান্ত স্থাপিত হয় যখন পাকিস্তানের জনক মোহাম্মদ আলী জিন্নাহ ঢাকায় এসে ঘোষণা দেন "উর্দু এবং কেবলমাত্র উর্দুই হবে পাকিস্তানের রাষ্ট্রভাষা"। সাথে সাথে পূর্ব পাকিস্তানের বাঙ্গালীরা এই ঘোষণার বিরুদ্ধে প্রতিবাদে ফেটে পড়ে। ১৯৫২ সালের ২১শে ফেব্রুয়ারি ভাষার জন্যে এই আন্দোলন তীব্রতম রূপ ধারণ করে। এদিন পুলিশের গুলিতে প্রাণ দেন সালাম, বরকত, রফিক, জব্বার সহ আরো অনেকে। পাকিস্তানের শাসকগোষ্ঠীকে শেষ পর্যন্ত ১৯৫৬ সালে বাংলাকে পাকিস্তানের অন্যতম রাষ্ট্রভাষার স্বীকৃতি দিতে হয়। আজ পৃথিবীব্যাপী ২১শে ফেব্রুয়ারি আন্তর্জাতিক মাতৃভাষা দিবস হিসেবে পালিত হয়। [সম্পাদনা] সামরিক অসমতাপাকিস্তানের সামরিক বাহিনীতে বাঙ্গালীরা অবহেলিত ছিল। সশস্ত্র বাহিনীর বিভিন্ন অংশে সমগ্র বাহিনীর মাত্র ৫ শতাংশ ছিল বাঙ্গালী অফিসার এবং এদের মধ্যে অধিকাংশই প্রযুক্তিগত বা ব্যবস্থাপনার পদে ছিলেন। খুব অল্প সংখ্যক বাঙ্গালী অফিসার আদেশদানকারী পদ লাভের সুযোগ পেতেন। পশ্চিম পাকিস্তানীরা বিশ্বাস করত বাঙ্গালীরা পশতুন বা পাঞ্জাবীদের মত "সাহসী" নয়। পাকিস্তানের বাজেটের একটি বিশাল অংশ সামরিক খাতে বরাদ্দ থাকলেও পূর্ব পাকিস্তান এর সুফল সামান্যই পেত। ১৯৬৫ সালে কাশ্মির নিয়ে ভারত-পাকিস্তান যুদ্ধ বাঙ্গালীদের মধ্যে নিরাপত্তাহীনতার অনুভূতি আরও বাড়িয়ে দেয়। [সম্পাদনা] রাজনৈতিক অসমতাজনসংখ্যার দিক দিয়ে পূর্ব পাকিস্তান পাকিস্তানের বৃহত্তর অংশ হওয়া সত্ত্বেও দেশের রাজনৈতিক ক্ষমতা পশ্চিম পাকিস্তান কুক্ষিগত করে রাখে। জনসংখ্যার ভিত্তিতে ক্ষমতার বন্টন পূর্ব পাকিস্তানের অনুকূল হওয়ায় পশ্চিম পাকিস্তান "এক ইউনিট তত্ত্ব" নামে এক অভিনব ধারণার সূত্রপাত করে, যেখানে সমগ্র পশ্চিম পাকিস্তান একটি প্রদেশ হিসেবে বিবেচিত হয়। এর একমাত্র উদ্দেশ্য ছিল পাকিস্তানের পূর্ব ও পশ্চিম অংশের ভোটের ভারসাম্য আনা। মজার ব্যাপার হল বাংলাদেশ স্বাধীন হবার পর পাঞ্জাব প্রদেশ প্রস্তাব করে পাকিস্তানে সরাসরি জনসংখ্যার বন্টনের ভিত্তিতে ভোট অনুষ্ঠিত হোক, কারণ পাঞ্জাবিরা ছিল সিন্ধি, পশতুন, বালুচ বা পাকিস্তানের অন্য যেকোন গোত্রের তুলনায় সংখ্যাগরিষ্ঠ। একেবারে শুরু থেকেই পাকিস্তানে শাসনের নামে ষড়যন্ত্র শুরু হয়, আর এই ষড়যন্ত্রে মূল ভূমিকা পালন করে সামরিক বাহিনী। যখনই পূর্ব পাকিস্তানের কোন নেতা, যেমন খাজা নাজিমুদ্দিন, মোহাম্মদ আলী বগুড়া, অথবা হোসেন শহীদ সোহরাওয়ার্দী পাকিস্তানের প্রধানমন্ত্রী নির্বাচিত হতেন, তখনই পশ্চিম পাকিস্তানীরা কোন না কোন অজুহাতে তাদের পদচ্যুত করত। নানারকম টালবাহানা করে জেনারেল আইয়ুব খান ১৯৫৮ সালে পাকিস্তানের শাসন ক্ষমতা দখল করে নেন এবং দীর্ঘ ১১ বছর ধরে পাকিস্তানে তার স্বৈরতান্ত্রিক শাসন চালু থাকে। পশ্চিম পাকিস্তানের সামরিক শাসকদের এই অনৈতিক ক্ষমতা দখল পূর্ব ও পশ্চিম পাকিস্তানের মধ্যে দূরত্ব বাড়িয়েই চলে। পাকিস্তানের রাজনৈতিক পরিস্থিতি চূড়ান্ত নাটকীয়তার মুখোমুখি হয় যখন ১৯৭০ সালে পাকিস্তানের প্রথম সাধারণ নির্বাচনে পূর্ব পাকিস্তানের সবচেয়ে বড় দল পূর্ব পাকিস্তান আওয়ামী লীগ নিরঙ্কুশ সংখ্যাগরিষ্ঠতা অর্জন করে। দলটি পূর্ব পাকিস্তানের ১৬৯ টি আসন হতে ১৬৭ টি আসনে জয়লাভ করে এবং ৩১৩ আসনবিশিষ্ট জাতীয় পরিষদে সংখ্যাগরিষ্ঠতা পায়, যা আওয়ামী লীগকে সরকার গঠনের অধিকার প্রদান করে। কিন্তু নির্বাচনে দ্বিতীয় সংখ্যাগরিষ্ঠতাপ্রাপ্ত দল পাকিস্তান পিপলস পার্টির নেতা জুলফিকার আলী ভুট্টো শেখ মুজিবের পাকিস্তানের প্রধানমন্ত্রী হওয়ার বিরোধিতা করেন। তিনি প্রস্তাব করেন পাকিস্তানের দুই প্রদেশের জন্যে থাকবে দু'জন প্রধানমন্ত্রী। "এক ইউনিট কাঠামো" নিয়ে ক্ষুব্ধ পূর্ব পাকিস্তানের মানুষের মধ্যে এরূপ অভিনব প্রস্তাব নতুন করে ক্ষোভের সঞ্চার করে। ভুট্টো এমনকি মুজিবের ৬-দফা দাবি মেনে নিতেও অস্বীকৃতি প্রকাশ করেন। মার্চের ৩ তারিখ পূর্ব ও পশ্চিম অংশের এই দুই নেতা পাকিস্তানের প্রেসিডেন্টকে সঙ্গে নিয়ে দেশের ভাগ্য নির্ধারণে ঢাকায় বৈঠকে মিলিত হন। তবে বৈঠক ফলপ্রসূ হয় না। মুজিব সারা দেশে ধর্মঘটের ডাক দেন। ১৯৭১ সালের ৭ই মার্চ বঙ্গবন্ধু শেখ মুজিবুর রহমান ঢাকার রেসকোর্স ময়দানে (বর্তমান সোহরাওয়ার্দী উদ্যান) এক ঐতিহাসিক ভাষণ প্রদান করেন। এই ভাষণে তিনি ২৫শে মার্চ জাতীয় পরিষদের অধিবেশনের আগে চার দফা দাবি পেশ করেন: ■অবিলম্বে মার্শাল ল' প্রত্যাহার করতে হবে। ■সামরিক বাহিনীকে ব্যারাকে ফিরে যেতে হবে। ■নিহত ব্যক্তিদের সঠিক সংখ্যা অনুসন্ধান করতে হবে। ■২৫শে মার্চে জাতীয় পরিষদের অধিবেশনের আগে নির্বাচিত প্রতিনিধিদের হাতে ক্ষমতা হস্তান্তর করতে হবে। বঙ্গবন্ধু তাঁর ঐতিহাসিক ভাষণে ঘোষণা করলেন, "এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম"। তাঁর এই ভাষণ গোটা জাতিকে স্বাধীনতার আকাঙ্ক্ষায় উন্মাতাল করে তোলে। [সম্পাদনা] ১৯৭০-এর সাইক্লোনের প্রতিক্রিয়া১৯৭০ সালের ১২ই নভেম্বর ভোলার সাইক্লোন পূর্ব পাকিস্তানের উপকূলীয় অঞ্চলে প্রবল জলোচ্ছ্বাসের সৃষ্টি করে, সেই সাথে জোয়ারের কারণে প্রায় ৩,০০,০০০ থেকে ৫,০০,০০০ মানুষ প্রাণ হারায়। প্রাণহানির সঠিক সংখ্যা জানা না গেলেও এটিকে ইতিহাসের অন্যতম ভয়াবহ হারিকেন হিসেবে বিবেচনা করা হয়। কিন্তু পাকিস্তানের সামরিক সরকার এমন ভয়াবহ প্রাকৃতিক বিপর্যয়ের পরও জরুরি ত্রাণকার্য পরিচালনায় গড়িমসি করে। ঘূর্ণিঝড়ের পরও যারা বেঁচে ছিল তারা মারা যায় খাবার আর পানির অভাবে। ঘূর্ণিঝড়ের এক সপ্তাহ পরে প্রেসিডেন্ট ইয়াহিয়া খান স্বীকার করে সরকার দুর্যোগের ভয়াবহতা বুঝতে না পারার কারণেই ত্রাণকার্য সঠিকভাবে পরিচালনা করা সম্ভব হয়নি। ঘূর্ণিঝড়ে বিপর্যস্ত মানুষগুলোর প্রতি পাকিস্তান সরকারের এমন নিষ্ঠুরতা দেখে পূর্ব পাকিস্তানের সাধারণ মানুষ ক্ষুব্ধ হয়ে ওঠে। ২৪শে নভেম্বর এক সভায় মাওলানা ভাসানী পাকিস্তানের প্রেসিডেন্টের বিরুদ্ধে অদক্ষতার অভিযোগ তোলেন এবং অবিলম্বে তার পদত্যাগ দাবি করেন। ইতিহাসে প্রথমবারের মত একটি প্রাকৃতিক ঘটনা একটি দেশে গৃহযুদ্ধের অন্যতম কারণ হয়ে দাঁড়ায়। [সম্পাদনা] উত্তাল মার্চযদিও শেখ মুজিবের নেতৃত্বাধীন আওয়ামী লীগ ১৯৭০ সালে অনুষ্ঠিত সাধারণ নির্বাচনে জয়লাভ করে সরকার গঠনের অধিকার অর্জন করে, কিন্তু পাকিস্তানের সামরিক সরকার ক্ষমতা কোন পূর্ব পাকিস্তানের মানুষের হাতে ছেড়ে দিতে রাজি ছিল না। যদিও ৩ মার্চ ঢাকায় জাতীয় পরিষদের অধিবেশনের তারিখ নির্ধারিত হয়, কিন্তু ভেতরে ভেতরে পাকিস্তানের প্রেসিডেন্ট ইয়াহিয়া খান পশ্চিম পাকিস্তানের নেতা জুলফিকার আলী ভুট্টো এবং সামরিক বাহিনীর অফিসারদের নিয়ে ষড়যন্ত্রের নীলনকশা বোনা শুরু করে। ১৯৭১ সালের ১ মার্চ কোন কারণ ছাড়াই ৩ তারিখের নির্ধারিত অধিবেশন বাতিল করা হয়। ক্ষুব্ধ পূর্ব পাকিস্তানের মানুষের ধৈর্যের শেষ সীমা ছাড়িয়ে গেল এই সিদ্ধান্ত। সারা দেশে বিক্ষোভের বিস্ফোরণ হয়। ঢাকা পরিণত হয় মিছিলের নগরীতে। বঙ্গবন্ধু সারা দেশে ৫ দিনের হরতাল এবং অসহযোগ আন্দোলনের ডাক দেন এবং শুধুমাত্র তাঁর মুখের কথায় সারা পূর্ব পাকিস্তান অচল হয়ে যায়। সরকার কারফিউ জারি করে পরিস্থিতি নিয়ন্ত্রণের চেষ্টা করে কিন্তু বুলেটের ভয় দেখিয়ে বাঙ্গালিদের রাজপথ থেকে সরানো যায় না। ৫ দিন হরতাল শেষে ৭ মার্চ রেসকোর্স ময়দানে বঙ্গবন্ধু তাঁর ঐতিহাসিক ভাষণ প্রদান করেন। সারা দেশ যখন ক্ষোভে উত্তাল তখন সামরিক বাহিনীতে চলতে থাকে ইতিহাসের জঘন্যতম গণহত্যার পূর্বপ্রস্তুতি। বেলুচিস্তানের কসাই হিসেবে পরিচিত জেনারেল টিক্কা খানকে পূর্ব পাকিস্তানের গভর্ণর হিসাবে ঢাকায় প্রেরণ করা হয়, কিন্তু কোন বাঙ্গালী বিচারপতি তাকে শপথ পাঠ করাতে রাজি হন না। এদিকে ইয়াহিয়া খান ঢাকায় এসে বঙ্গবন্ধুর সাথে আলোচনার করতে থাকে, অপরদিকে চলতে থাকে পূর্ব পাকিস্তানে সৈন্য ও অস্ত্রশস্ত্র প্রেরণ। ১০ থেকে ১৩ মার্চের মধ্যে পাকিস্তান এয়ারলাইন্স তাদের সব আন্তর্জাতিক ফ্লাইট বাতিল করে পূর্ব পাকিস্তানে জরুরীভিত্তিতে "সরকারী যাত্রী" পরিবহণ করতে। এই "সরকারী যাত্রী"দের প্রায় সবাই ছিল শাদা পোষাকে পাকিস্তানী সামরিক বাহিনীর সেনা। এমভি সোয়াত নামে গোলাবারুদ ও অস্ত্রশস্ত্র বোঝাই একটি পাকিস্তানী জাহাজ চট্টগ্রাম বন্দরে ভেড়ে। কিন্তু বন্দরের নাবিক ও শ্রমিকেরা মালামাল খালাস করতে অস্বীকার করে। ইস্ট পাকিস্তান রাইফেলসের একটি দল বাঙ্গালী প্রতিবাদকারীদের ওপর গুলী চালাতে অস্বীকার করে, যার মাধ্যমে শুরু হয় বাঙ্গালী সৈনিকদের বিদ্রোহ। [সম্পাদনা] অপারেশন সার্চলাইটমূল নিবন্ধ: অপারেশন সার্চলাইট ২৫শে মার্চ রাতে পাকিস্তানের প্রেসিডেন্ট ইয়াহিয়া খান পাকিস্তানী বাহিনীকে বাঙ্গালি নিধনযজ্ঞের সবুজ সংকেত প্রদান ক'রে সন্ধ্যায় গোপনে পশ্চিম পাকিস্তান যাত্রা করে। সে রাতেই পাকিস্তান বাহিনী শুরু করে অপারেশন সার্চলাইট নামের হত্যাযজ্ঞ। এশিয়া টাইমসের ভাষ্য অনুযায়ী,[১০] সামরিক বাহিনীর বড় বড় অফিসারদের নিয়ে বৈঠকে ইয়াহিয়া খান ঘোষণা করে "তিরিশ লক্ষ বাঙ্গালিকে হত্যা কর, তখন দেখবে তারা আমাদের হাত চেটে খাবে।" সে পরিকল্পনা মতোই ২৫শে মার্চের রাতে পাকিস্তানী আর্মি অপারেশন সার্চলাইট আরম্ভ করে যার উদ্দেশ্য ছিল বাঙ্গালি প্রতিরোধ গুঁড়িয়ে দেয়া। এরই অংশ হিসাবে সামরিক বাহিনীর বাঙ্গালি সদস্যদের নিরস্ত্র করে হত্যা করা হয়, ছাত্র ও বুদ্ধিজীবী সমাজ নিধন করা হয় এবং সারা বাংলাদেশে নির্বিচারে সাধারণ মানুষ হত্যা করা হয়। হত্যাকান্ডের খবর যাতে পৃথিবীর অন্যান্য দেশে না পৌঁছায় সে লক্ষ্যে ২৫ মার্চের আগেই ঢাকা থেকে সব বিদেশী সাংবাদিককে বের করে দেয়া হয়। তারপরও সাংবাদিক সাইমন ড্রিং জীবনের ঝুঁকি নিয়ে ঢাকায় অবস্থান ক'রে ওয়াশিংটন পোস্টের মাধ্যমে সারা পৃথিবীকে এই গণহত্যার খবর জানিয়েছিলেন। যদিও এই হত্যাযজ্ঞের মূল কেন্দ্রবিন্দু ছিল ঢাকা, বাঙালি হত্যা পুরো দেশজুড়ে চালানো হয়। ঢাকা বিশ্ববিদ্যালয়ের আবাসিক হলগুলো ছিল তাদের বিশেষ লক্ষ। একমাত্র হিন্দু আবাসিক হল - জগন্নাথ হল পুরোপুরি ধ্বংস করে দেয় পাকিস্তান সেনাবাহিনী। এতে ৬০০ থেকে ৭০০ আবাসিক ছাত্র নিহত হয়। যদিও পাকিস্তান সেনাবাহিনী বিশ্ববিদ্যালয়ে কোন ধরনের ঠান্ডা মাথার হত্যাকান্ডের কথা অস্বীকার করেছে তবে হামিদুর রহমান কমিশনের মতে বিশ্ববিদ্যালয়ে পাকিস্তান সেনাবাহিনী ব্যাপক শক্তি প্রয়োগ করেছিলো। জগন্নাথ হল এবং অন্যান্য ছাত্র হলগুলোতে পাকিস্তানীদের হত্যাযজ্ঞের চিত্র ভিডিওটেপে ধারণ করেন তদানিন্তন পূর্ব পাকিস্তান ইউনিভার্সিটি অব ইন্জিনিয়ারিং এন্ড টেকনলজি (বর্তমান বুয়েট) এর প্রফেসর নূরুল উলা। পুরো বাংলাদেশেই হিন্দু এলাকাগুলো বিশেষ ক্ষতির সম্মুখীন হয়। মধ্যরাতের আগেই, ঢাকা পুরোপুরি জ্বলছিল, বিশেষভাবে পূর্ব দিকের হিন্দু প্রধান এলাকাগুলো। ২রা আগস্ট, ১৯৭১ টাইম সাময়িকীর প্রতিবেদন অনুযায়ী, "হিন্দু,যারা মোট রিফিউজিদের তিন-চতুর্থাংশ, পাকিস্তানী সামরিক বাহিনীর ক্রোধ ও আক্রোশ বহন করছিল"। [সম্পাদনা] স্বাধীনতার ঘোষণা১৯৭১ সালের ২৫ মার্চ রাতে শেখ মুজিবুর রহমান পাকিস্তানী হানাদার বাহিনীর হাতে গ্রেপ্তার হন। গ্রেপ্তার হবার একটু আগে ২৫শে মার্চ রাত ১২টার পর (অর্থাৎ, ২৬শে মার্চের প্রথম প্রহরে) তিনি বাংলাদেশের স্বাধীনতার ঘোষণাপত্রে স্বাক্ষর করেন। ঘোষণাটি চট্টগ্রামে অবস্থিত তত্কালীন ই.পি.আর এর ট্রান্সমিটারে করে প্রচার করার জন্য পাঠানো হয়। ঘোষণাটি নিম্নরুপ: অনুবাদ: এটাই হয়ত আমার শেষ বার্তা, আজ থেকে বাংলাদেশ স্বাধীন। আমি বাংলাদেশের মানুষকে আহ্বান জানাই, আপনারা যেখানেই থাকুন, আপনাদের সর্বস্ব দিয়ে দখলদার সেনাবাহিনীর বিরুদ্ধে শেষ পর্যন্ত প্রতিরোধ চালিয়ে যান। বাংলাদেশের মাটি থেকে সর্বশেষ পাকিস্তানি সৈন্যটিকে উত্খাত করা এবং চূড়ান্ত বিজয় অর্জনের আগ পর্যন্ত আপনাদের যুদ্ধ অব্যাহত থাকুক।[১১] ২৬শে মার্চ চট্টগ্রাম বেতার কেন্দ্রের কয়েক'জন কর্মকর্তা ও স্থানীয় আওয়ামী লীগ নেতা এম.এ.হান্নান প্রথম শেখ মুজিব এর স্বাধীনতার ঘোষণা পত্রটি মাইকিং করে প্রচার করেন। পরে ২৭শে মার্চ পাকিস্তানী সেনাবাহিনীর বাঙালি অফিসার মেজর জিয়াউর রহমান চট্টগ্রামের কালুরঘাট বেতার কেন্দ্র থেকে স্বাধীনতার ঘোষণাটি শেখ মুজিবর রহমানে পক্ষে পুণরায় পাঠ করেন। ঘোষণাটি নিম্নরুপ: অনুবাদ: মেজর জিয়া, বাংলাদেশ লিবারেশন আর্মির প্রাদেশিক কমাণ্ডার-ইন-চিফ, শেখ মুজিবর রহমানের পক্ষে বাংলাদেশের স্বাধীনতা ঘোষণা করছি। আমি আরো ঘোষণা করছি যে, আমরা শেখ মুজিবর রহমানের অধীনে একটি সার্বভৌম ও আইনসিদ্ধ সরকার গঠন করেছি যা আইন ও সংবিধান অনুযায়ী কর্মকাণ্ড চালিয়ে যেতে প্রতিজ্ঞাবদ্ধ। আন্তর্জাতিক সম্পর্কের ক্ষেত্রে আমাদের সরকার জোট-নিরপেক্ষ নীতি মেনে চলতে বদ্ধপরিকর। এ রাষ্ট্র সকল জাতীর সাথে বন্ধুত্বপূর্ণ সম্পর্ক বজায় রাখবে এবং বিশ্বশান্তির জন্য প্রচেষ্টা অব্যাহত রাখবে। আমি সকল দেশের সরকারকে তাদের নিজ নিজ দেশে বাংলাদেশের নৃশংস গণহত্যার বিরুদ্ধে জনমত গড়ে তোলার আহ্বান জানাচ্ছি। শেখ মুজিবর রহমানের সরকার একটি সার্বভৌম ও আইনসম্মত সরকার এৰং বিশ্বের সকল গণতান্ত্রিক রাষ্ট্রের স্বীকৃতি পাবার দাবিদার।[১২][১৩] ২৬শে মার্চ এখন বাংলাদেশের স্বাধীনতা দিবস হিসেবে পালিত হয়। আর ১৯৭১ সালে এই ঘোষণার মধ্য দিয়ে বাংলাদেশে নয় মাস ব্যাপী স্বাধীনতা যুদ্ধের সূচনা ঘটে। [সম্পাদনা] অস্থায়ী সরকার গঠন১৯৭১ সালের ১৭ এপ্রিল মুক্তিযুদ্ধ পরিচালনার জন্য অস্থায়ী বাংলাদেশ সরকার -এর আনুষ্ঠানিক প্রতিষ্ঠা হয় কুষ্টিয়া জেলার মেহেরপুর মহকুমা (বর্তমানে জেলা) বৈদ্যনাথতলার অন্তর্গত ভবেরপাড়া (বর্তমান মুজিবনগর) গ্রামে। শেখ মুজিবুর রহমান এর অনুপস্থিতিতে তাকে রাষ্ট্রপতি করে সরকার গঠন করা হয়। অস্থায়ী রাষ্ট্রপতির দ্বায়িত্ব নেন সৈয়দ নজরুল ইসলাম এবং প্রধানমন্ত্রীর দায়িত্ব অর্পিত হয় তাজউদ্দীন আহমদ এর উপর।[১৪] বাংলাদেশের প্রথম সরকার দেশী-বিদেশী সাংবাদিকের সামনে শপথ গ্রহণ করে আনুষ্ঠানিকভাবে দায়িত্ব পালন শুরু করে। এই শপথ গ্রহণ অনুষ্ঠানে স্বাধীনতার ঘোষণাপত্র পাঠের মাধ্যমে ২৬ মার্চ হতে বাংলাদেশকে আনুষ্ঠানিকভাবে স্বাধীন সার্বভৌম রাষ্ট্র হিসাবে ঘোষণা করা হয়। বিস্তারিতঃ ১৯৭১ সালের অস্থায়ী বাংলাদেশ সরকার [সম্পাদনা] যুদ্ধক্ষেত্রমূল নিবন্ধ: বাংলাদেশের স্বাধীনতা যুদ্ধের কালপঞ্জি [সম্পাদনা] মার্চ থেকে জুনঢাকায় গণহত্যা চালানোর পর পাকিস্তানী বাহিনী ১০ এপ্রিলের মধ্যে সারা বাংলাদেশ নিজেদের আয়ত্তে আনার পরিকল্পনা করে। কিন্তু বাংলাদেশের সামরিক বাহিনীর সদস্যরা এবং ছাত্র ও সাধারণ জনতা তাদের বিরুদ্ধে তীব্র প্রতিরোধ গড়ে তোলে। চট্টগ্রামে বাঙ্গালী সেনাবাহিনীর সদস্য ও ইপিআর এর সদস্যরা বিদ্রোহ করে শহরের বড় অংশ নিয়ন্ত্রণে নিয়ে নেয়। চট্টগ্রাম শহরের নিয়ন্ত্রণ পেতে পাকিস্তানী বাহিনীকে যুদ্ধজাহাজ থেকে গোলাবর্ষণ করতে হয় এবং বিমান আক্রমণ চালাতে হয়।[১৫] কুষ্টিয়া, পাবনা, বগুড়া, দিনাজপুর ইত্যাদি জেলাতেও বাঙ্গালী সেনারা বিদ্রোহ করে নিয়ন্ত্রণ গ্রহণ করে। পরবর্তীতে পাকিস্তানীরা বিপুলসংখ্যক সৈন্য ও অস্ত্রশত্রের বলে মে মাসের শেষ নাগাদ এসব মুক্তাঞ্চল দখল করে নেয়। মার্চের শেষদিক হতেই পাকিস্তানী সামরিক বাহিনী বাংলাদেশের গ্রামে-গঞ্জে ছড়িয়ে পড়তে শুরু করে। আওয়ামী লীগের কর্মী-সমর্থক এবং হিন্দু ধর্মাবলম্বীরা তাদের বিশেষভাবে তাদের রোষের শিকার হয়। দলে দলে মানুষ ভারত সীমান্তের দিকে পালাতে শুরু করে। এপ্রিল থেকে শুরু হওয়া শরণার্থীদের এই স্রোত নভেম্বর পর্যন্ত অব্যাহত ছিল এবং এ সময়ে প্রায় এক কোটি শরণার্থী ভারতে আশ্রয় গ্রহণ করে। [সম্পাদনা] জুলাই থেকে সেপ্টেম্বর এগারটি সেক্টরআরও দেখুন: বাংলাদেশের স্বাধীনতা যুদ্ধে সেক্টরসমূহের তালিকা মুক্তিযুদ্ধের প্রথম পর্যায়ের যুদ্ধগুলো ছিল পরিকল্পনাহীন ও অপ্রস্তুত। অস্থায়ী বাংলাদেশ সরকার গঠিত হবার পর ধীরে ধীরে বাংলাদেশের স্বাধীনতার লড়াই পরিকল্পিত রূপ পেতে শুরু করে। ১১ জুলাই বাংলাদেশের সামরিক কমান্ড তৈরি করা হয়। কর্ণেল এম এ জি ওসমানীকে কমান্ডার ইন চিফ, লেফট্যানান্ট কর্ণেল আবদুর রবকে চিফ অফ আর্মি স্টাফ এবং গ্রুপ ক্যাপ্টেন এ কে খোন্দকারকে ডেপুটি চিফ অফ আর্মি স্টাফ ও চিফ অফ এয়ার ফোর্সের দায়িত্ব দেয়া হয়। বাংলাদেশকে সর্বমোট ১১টি সেক্টরে ভাগ করা হয় এবং পাকিস্তান আর্মি থেকে পালিয়ে আসা অফিসারদের মধ্য থেকে প্রতিটি সেক্টরের জন্যে একজন করে কমান্ডার নির্বাচন করা হয়। ১০ নং সেক্টরটি ছিল কমান্ডার ইন চিফের (সি-ইন-সি) সরাসরি তত্ত্বাবধানে, যার মধ্যে নৌ-বাহিনী ও সি-ইন-সির বিশেষ বাহিনীও অন্তর্ভুক্ত ছিল।[১৬] তবে উপযুক্ত কোন অফিসার ছিল না বলে ১১ নং সেক্টরের (নৌ সেক্টর) কোন সেক্টর কমান্ডার ছিল না; এ সেক্টরের মুক্তিযোদ্ধারা যখন যে সেক্টরে অপারেশন চালাতেন, তখন সে সেক্টরের সেক্টর কমান্ডারের অধীনে থাকতেন।[১৭] মুক্তিযোদ্ধাদের বেশির ভাগ ট্রেনিং ক্যাম্প ছিল সীমান্ত এলাকায় এবং ভারতের সহায়তায় মুক্তিযোদ্ধারা প্রশিক্ষণ লাভ করত। সম্মুখ যুদ্ধে লড়াই করার জন্যে তিনটি ব্রিগেড (১১ ব্যাটালিয়ন) তৈরি করা হয়। এছাড়াও প্রায় ১,০০০ মুক্তিযোদ্ধাকে গেরিলা প্রশিক্ষণ দিয়ে দেশের ভেতরে নিয়মিত বিভিন্ন অপারেশনে পাঠানো হত। যুদ্ধক্ষেত্র বিস্তৃতি কমান্ডার ১নং সেক্টর চট্টগ্রাম ও পার্বত্য চট্টগ্রাম থেকে ফেনী নদী পর্যন্ত মেজর জিয়াউর রহমান (এপ্রিল - জুন), মেজর মোহাম্মদ রফিকুল ইসলাম (জুন-ডিসেম্বর) ২নং সেক্টর নোয়াখালী জেলা, কুমিল্লা জেলার আখাউড়া-ভৈরব রেললাইন পর্যন্ত এবং ফরিদপুর ও ঢাকার অংশবিশেষ মেজর খালেদ মোশাররফ (এপ্রিল-সেপ্টেম্বর), মেজর এ.টি.এম. হায়দার (সেপ্টেম্বর-ডিসেম্বর) ৩নং সেক্টর সিলেট জেলার হবিগঞ্জ মহকুমা, কিশোরগঞ্জ মহকুমা, আখাউড়া-ভৈরব রেললাইন থেকে উত্তর-পূর্ব দিকে কুমিল্লা ও ঢাকা জেলার অংশবিশেষ মেজর কে.এম. শফিউল্লাহ (এপ্রিল-সেপ্টেম্বর), মেজর এ.এন.এম. নুরুজ্জামান (সেপ্টেম্বর-ডিসেম্বর) ৪নং সেক্টর সিলেট জেলার পূর্বাঞ্চল এবং খোয়াই-শায়েস্তাগঞ্জ রেললাইন বাদে পূর্ব ও উত্তর দিকে সিলেট-ডাউকি সড়ক পর্যন্ত মেজর সি.আর. দত্ত ৫নং সেক্টর সিলেট-ডাউকি সড়ক থেকে সিলেট জেলার সমগ্র উত্তর ও পশ্চিমাঞ্চল মীর শওকত আলী ৬নং সেক্টর সমগ্র রংপুর জেলা এবং দিনাজপুর জেলার ঠাকুরগাঁও মহকুমা উইং কমান্ডার এম.কে. বাশার ৭নং সেক্টর দিনাজপুর জেলার দক্ষিণাঞ্চল, বগুড়া, রাজশাহী এবং পাবনা জেলা মেজর কাজী নুরুজ্জামান ৮নং সেক্টর সমগ্র কুষ্টিয়া ও যশোর জেলা, ফরিদপুরের অধিকাংশ এলাকা এবং দৌলতপুর-সাতক্ষীরা সড়কের উত্তরাংশ মেজর আবু ওসমান চৌধুরী (এপ্রিল- আগস্ট), মেজর এম.এ. মনজুর (আগস্ট-ডিসেম্বর) ৯নং সেক্টর দৌলতপুর-সাতক্ষীরা সড়ক থেকে খুলনার দক্ষিণাঞ্চল এবং সমগ্র বরিশাল ও পটুয়াখালী জেলা মেজর এম.এ. জলিল (এপ্রিল-ডিসেম্বর প্রথমার্ধ), মেজর জয়নুল আবেদীন (ডিসেম্বরের অবশিষ্ট দিন) ১০নং সেক্টর কোনো আঞ্চলিক সীমানা নেই। নৌবাহিনীর কমান্ডো দ্বারা গঠিত। শত্রুপক্ষের নৌযান ধ্বংসের জন্য বিভিন্ন সেক্টরে পাঠানো হত -- ১১নং সেক্টর কিশোরগঞ্জ মহকুমা বাদে সমগ্র ময়মনসিংহ ও টাঙ্গাইল জেলা এবং নগরবাড়ি-আরিচা থকে ফুলছড়ি-বাহাদুরাবাদ পর্যন্ত যমুনা নদী ও তীর অঞ্চল মেজর আবু তাহের (আগস্ট-নভেম্বর), ফ্লাইট লেফটেন্যান্ট এম. হামিদুল্লাহ (নভেম্বর-ডিসেম্বর) টাংগাইল সেক্টর সমগ্র টাংগাইল জেলা ছাড়াও ময়মনসিংহ ও ঢাকা জেলার অংশ কাদের সিদ্দিকী আকাশপথ বাংলাদেশের সমগ্র আকাশসীমা গ্রুপ ক্যাপ্টেন এ.কে. খন্দকার আগস্টের পরপরই বিপুলসংখ্যক মুক্তিযোদ্ধা গেরিলা পদ্ধতিতে বাংলাদেশের বিভিন্ন স্থানে পাকিস্তানী সামরিক বাহিনী ও তাদের দোসরদের ওপর হামলা চালাতে থাকে। পাকিস্তানী সামরিক ঘাঁটি থেকে শুরু করে সামরিক স্থাপনা, যোগাযোগ বিচ্ছিন্ন করার লক্ষ্যে রাস্তা-ঘাট, ব্রিজ, কালভার্ট ইত্যাদি মুক্তিযোদ্ধদের লক্ষবস্তুতে পরিণত হয়। গেরিলা হামলায় পাকিস্তানের চৌকষ সামরিক বাহিনীকে নাজেহাল করে তোলে স্বল্প দিনের প্রশিক্ষণ প্রাপ্ত গেরিলা যোদ্ধারা। এমনকি রাজধানী ঢাকায় ক্রাক প্লাটুন দুঃসাহসী সব অভিযান চালায়। ১৬ আগস্ট ১৯৭১ নৌ-কমান্ডোরা অপারেশন জ্যাকপটের মাধ্যমে চট্টগ্রাম বন্দরে নোঙ্গর করে থাকা পাকিস্তানী যুদ্ধজাহাজ মাইন দিয়ে ধ্বংস করে দেয়। ধীরে ধীরে বাংলাদেশে বিভিন্ন অঞ্চল শত্রুমুক্ত হতে শুরু করে। [সম্পাদনা] অক্টোবর থেকে ডিসেম্বরমুক্তিবাহিনীর তীব্র আক্রমণের মাধ্যমে সীমান্তবর্তী বর্ডার পোস্টগুলো একে একে দখল করে নিতে শুরু করে। বাংলাদেশের নিয়মিত বাহিনী কমলপুর, বিলোনিয়া, বয়রা প্রভৃতি বর্ডার পোস্টে হামলা করে এবং ৩০৭টি পোস্টের ৯০টিই দখল করে নেয়। পাশাপাশি গেরিলা বাহিনীর হামলাও তীব্রতর হয়ে ওঠে। পাকিস্তানী বাহিনী ও তাদের দোসর রাজাকার বাহিনীর নিয়মিত কাজ ছিল সাধারণ মানুষের ওপর অত্যাচার করা এবং দেশপ্রেমিক বাঙ্গালীদের নির্যাতন করা। সীমান্তে ও দেশের অভ্যন্তরে মুক্তিযোদ্ধাদের প্রচন্ড আক্রমণের জবাবে তারা এ অত্যাচারের মাত্রা আরো বাড়িয়ে দেয়। কিন্তু অক্টোবরের শেষের দিকে মুক্তিবাহিনীর প্রবল প্রতিরোধের সম্মুখীন হয়ে তারা দিনের বেলাতেও নিজেদের সামরিক ঘাঁটি থেকে বের হতে ভয় পেত। এমন পরিস্থিতিতে পশ্চিম পাকিস্তান থেকে জরুরী ভিত্তিতে ৫ ব্যাটালিয়ন সৈন্য তলব করা হয়। ধীরে ধীরে পাকিস্তানী দখলদারী বাহিনীর অবস্থা এতটাই করুণ হয়ে পড়ে যে উপায়ন্তর না দেখে ঘটনা ভিন্ন খাতে পরিচালিত করতে তারা ডিসেম্বরের ৩ তারিখ ভারতের বিরুদ্ধে যুদ্ধ ঘোষণা করে।৩ ডিসেম্বর বিকেল পাঁচটায় রেডিও পাকিস্তান সংক্ষিপ্ত এক বিশেষ সংবাদ প্রচার করে যে ‘ভারত পশ্চিম পাকিস্তানের সীমান্তজুড়ে আক্রমণ শুরু করেছে। বিস্তারিত খবর এখনো আসছে।’ পাঁচটা ৯ মিনিটে পেশোয়ার বিমানবন্দর থেকে ১২টি যুদ্ধবিমান উড়ে যায় কাশ্মীরের শ্রীনগর ও অনন্তপুরের উদ্দেশ্যে এবং সারগোদা বিমানঘাঁটি থেকে আটটি মিরেজ বিমান উড়ে যায় অমৃতসর ও পাঠানকোটের দিকে। দুটি যুদ্ধবিমান বিশেষভাবে প্রেরিত হয় ভারত ভূখণ্ডের গভীরে আগ্রায় আঘাত করার উদ্দেশ্যে। মোট ৩২টি যুদ্ধবিমান অংশ নেয় এই আক্রমণে।[১৮] ৩রা ডিসেম্বর বিকেলে প্রধানমন্ত্রী ইন্দিরা গান্ধী কোলকাতার ব্রিগেড প্যারেড ময়দানে এক বিশাল জনসভায় বক্তৃতাদানকালে ভারতের বিভিন্ন বিমান ঘাঁটিতে পাকিস্তানের উল্লিখিত বিমান-আক্রমণ শুরু হয়। অবিলম্বে তিনি দিল্লী প্রত্যাবর্তন করেন। মন্ত্রিসভার জরুরী বৈঠকের পর মধ্যরাত্রির কিছু পরে বেতার বক্তৃতায় তিনি জরুরি অবস্থা ঘোষণা করে বলেন, এতদিন ধরে “বাংলাদেশে যে যুদ্ধ চলে আসছিল তা ভারতের বিরুদ্ধে যুদ্ধে পরিণত হয়েছে।”[১৯] ভারতও এর জবাবে পাকিস্তানের বিরুদ্ধে যুদ্ধ ঘোষণা করে এবং তাদের পশ্চিম সীমান্তে পাকিস্তানের হামলা প্রতিহত করে। ভারতের সামরিক বাহিনী বাংলাদেশের মুক্তিবাহিনীর সাথে যুক্ত হয়ে যৌথবাহিনী তৈরি করে বাংলাদেশের অভ্যন্তরে প্রবেশ করে।৪ঠা ডিসেম্বর থেকে ভারতীয় স্থলবাহিনীর সম্মুখ অভিযান শুরু হয় চারটি অঞ্চল থেকে: (১) পূর্বে ত্রিপুরা রাজ্য থেকে তিন ডিভিশনের সমবায়ে গঠিত ৪র্থ কোর সিলেট-ব্রাহ্মণবাড়িয়া-কুমিল্লা-নোয়াখালী অভিমুখে; (২) উত্তরাঞ্চল থেকে দু’ডিভিশনের সমবায়ে গঠিত ৩৩তম কোর রংপুর-দিনাজপুর-বগুড়া অভিমুখে; (৩) পশ্চিমাঞ্চল থেকে দু’ডিভিশনের সমবায়ে গঠিত ২য় কোর যশোর-খুলনা-কুষ্টিয়া-ফরিদপুর অভিমুখে; এবং (৪) মেঘালয় রাজ্যের তুরা থেকে ডিভিশন অপেক্ষা কম আর একটি বাহিনী জামালপুর-ময়মনসিংহ অভিমুখে।[২০] যৌথবাহিনীর প্রবল আক্রমণের মুখে সারা দেশের সীমান্তবর্তী যুদ্ধক্ষেত্রগুলো থেকে পাকিস্তানীরা পিছু হটতে শুরু করে। একের পর এক পাকিস্তানী ঘাঁটির পতন হতে থাকে। পাকিস্তানীরা অল্প কিছু জায়গায় তাদের সামরিক শক্তি জড় করেছিল; যৌথবাহিনী তাদের এড়িয়ে অত্যন্ত দ্রুতগতিতে ঢাকার দিকে এগিয়ে যেতে থাকে। বাংলাদেশের আপামর জনতাও স্বতঃস্ফূর্তভাবে মুক্তিযোদ্ধাদের সহায়তায় এগিয়ে আসে। আনুষ্ঠানিক যুদ্ধ ঘোষণার মাত্র ১৩ দিনের মাথায় যৌথবাহিনী ঢাকার দোরগোড়ায় পৌঁছে যায়। এর আগেই বিমান হামলা চালিয়ে পাকিস্তানী বিমান বাহিনী পরাস্ত করে ঢাকার সকল সামরিক বিমান ঘাঁটির রানওয়ে বিধ্বস্ত করে দেয়া হয়। তৎকালীন পাকিস্তানী উর্ধ্বতন অফিসাররা পশ্চিম পাকিস্তান থেকে আশ্বাস পেয়েছিল উত্তরে চীন ও দক্ষিণে আমেরিকা থেকে তাদের জন্য সহায়তা আসবে, কিন্তু বাস্তবে তার দেখা মেলে না। [সম্পাদনা] জাতিসংঘে কূটনৈতিক তৎপরতা৪ঠা ডিসেম্বর ওয়াশিংটনে হেনরি কিসিঞ্জার নিরাপত্তা পরিষদের আহূত অধিবেশনে যুদ্ধবিরতি ও সৈন্য প্রত্যাহারের দাবী সম্বলিত মার্কিন প্রস্তাব পেশ করার প্রস্তুতি নেন। মার্কিন পররাষ্ট্র দফতর এক বিবৃতিতে উপমহাদেশের সংঘাতের জন্য মুখ্যত ভারতকে দায়ী করেন। নিরাপত্তা পরিষদের অধিবেশন শুরু হবার পর মার্কিন প্রতিনিধি জর্জ এইচ ডব্লিউ বুশ অবিলম্বে যুদ্ধবিরতি ঘোষণা,ভারত ও পাকিস্তানের সৈন্য স্ব স্ব সীমান্তের ভিতরে ফিরিয়ে নেওয়া এবং সেই সিদ্ধান্ত কার্যকর করার উদ্দেশ্যে জাতিসংঘ মহাসচিবকে ক্ষমতা প্রদান করার জন্য এক প্রস্তাব উত্থাপন করেন। সোভিয়েট প্রতিনিধি এই প্রস্তাবকে ‘একতরফা’ বলে অভিহিত করে ভেটো প্রয়োগ করেন। পোল্যান্ডও প্রস্তাবের বিপক্ষে ভোট দেয়। ফ্রান্স ও ব্রিটেন ভোট দানে বিরত থাকে।[২১] পরদিন ৫ই ডিসেম্বরে নিরাপত্তা পরিষদের পুনরায় যে অধিবেশন বসে তাতে সোভিয়েট ইউনিয়নের এক প্রস্তাবে বলা হয় পূর্ব পাকিস্তানে এমন এক ‘রাজনৈতিক নিষ্পত্তি’ প্রয়োজন যার ফলে বর্তমান সংঘর্ষের অবসান নিশ্চিতভাবেই ঘটবে এবং পাক-বাহিনীর যে সহিংসতার দরুন পরিস্থিতির অবনতি ঘটেছে তাও অবলিম্বে বন্ধ করা প্রয়োজন।একমাত্র পোল্যান্ড প্রস্তাবটি সমর্থন করে। চীন ভোট দেয় বিপক্ষে।অন্য সকল সদস্য ভোটদানে বিরত থাকে। ঐ দিন আরও আটটি দেশের পক্ষ থেকে যুদ্ধবিরতি ও সৈন্য প্রত্যাহারের পক্ষে নিরাপত্তা পরিষদে আর একটি প্রস্তাব উত্থাপিত হয়। এবার সোভিয়েত ইউনিয়ন তার দ্বিতীয় ভেটো প্রয়োগ করে। একই সময়ে ‘তাস’ মারফত এক বিবৃতিতে সোভিয়েট সরকার ‘পূর্ব বাংলার জনগণের আইনসঙ্গত অধিকার ও স্বার্থের স্বীকৃতির ভিত্তিতে’ সঙ্কটের রাজনৈতিক সমাধানের দাবী জানান, এই সংঘর্ষ সোভিয়েট সীমান্তের সন্নিকটে সংঘটিত হওয়ায় ‘এর সঙ্গে সোভিয়েত নিরাপত্তার প্রশ্ন জড়িত, বলে উল্লেখ করে এবং পরিস্থিতির অবনতি রোধকল্পে বিবদমান পক্ষদ্বয়ের যে কোনটির সঙ্গে জড়িত হওয়া থেকে বিরত থাকার জন্য বিশ্বের সকল দেশের প্রতি আহ্বান জানান।[২২] [সম্পাদনা] আন্তর্জাতিক স্বীকৃতি৬ই ডিসেম্বরে ভারত সরকারের পক্ষ থেকে আনুষ্ঠানিকভাবে জানানো হয় বাংলাদেশ সম্পর্কে কূটনৈতিক স্বীকৃতি। “বেলা এগারোটার সময় ‘অল ইন্ডিয়া রেডিও’ মারফত ঘোষণা করা হলো যে ভারত বাংলাদেশকে সার্বভৌম রাষ্ট্র বলে স্বীকৃতি দিয়েছে। ভারতের পার্লামেন্টের বিশেষ অধিবেশনে গণপ্রজাতন্ত্রী বাংলাদেশকে স্বীকৃতি প্রদানের প্রস্তাব উত্থাপন করে ইন্দিরা গান্ধী বলেন, “বাংলাদেশের সব মানুষের ঐক্যবদ্ধ বিদ্রোহ এবং সেই সংগ্রামের সাফল্য এটা ক্রমান্বয়ে স্পষ্ট করে তুলেছে যে তথাকথিত মাতৃরাষ্ট্র পাকিস্তান বাংলাদেশের মানুষকে স্বীয় নিয়ন্ত্রণে ফিরিয়ে আনতে সম্পূর্ণ অসমর্থ। বাংলাদেশ সরকারের বৈধতা সম্পর্কে বলা যায়, গোটা বিশ্ব এখন সচেতন যে তারা জনগণের বিপুল সংখ্যাগরিষ্ঠ অংশের আকাঙ্ক্ষার প্রতিফলন ঘটায়, জনগণকে প্রতিনিধিত্বকারী অনেক সরকারই যেমনটা দাবি করতে পারবে না। গভর্নর মরিসের প্রতি জেফারসনের বহু খ্যাত উক্তি অনুসারে বাংলাদেশের সরকার সমর্থিত হচ্ছে ‘পরিপূর্ণভাবে প্রকাশিত জাতির আকাঙ্ক্ষা বা উইল অব দ্য নেশন’ দ্বারা। এই বিচারে পাকিস্তানের সামরিক সরকার, যাদের তোষণ করতে অনেক দেশই বিশেষ উদগ্রীব, এমনকি পশ্চিম পাকিস্তানের জনগণেরও প্রতিনিধিত্ব করে না।”[২৩] ৪ ডিসেম্বর আনুষ্ঠানিক স্বীকৃতির জন্য বাংলাদেশের অস্থায়ী রাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ যুগ্মভাবে ভারতের প্রধানমন্ত্রী ইন্দিরা গান্ধীকে অনুরোধ জানিয়ে একটি পত্র প্রেরণ করেন।বাংলাদেশ সরকারের ৪ ডিসেম্বরের পত্রের জবাবে ইন্দিরা গান্ধী বাংলাদেশের প্রধানমন্ত্রী তাজউদ্দীন আহমদকে বাংলাদেশকে স্বীকৃতি প্রদানের বিষয়ে যে পত্র প্রেরণ করেন তার আংশিক বঙ্গানুবাদ নিম্নরূপ : "সত্যের জয় হোক প্রধানমন্ত্রী নয়াদিল্লি ডিসেম্বর ৬, ১৯৭১ প্রিয় প্রধানমন্ত্রী, মহামান্য অস্থায়ী রাষ্ট্রপতি সৈয়দ নজরুল ইসলাম ও আপনি ৪ঠা ডিসেম্বর আমাকে যে বাণী প্রেরণ করেছেন তাতে আমি ও ভারত সরকারে আমার সহকর্মীবৃন্দ গভীরভাবে অভিভূত হয়েছি। এই পত্র পাবার পর আপনার বিচক্ষণ নেতৃত্বে পরিচালিত গণপ্রজাতন্ত্রী বাংলাদেশ সরকারের প্রতি স্বীকৃতি প্রদানের অনুরোধ ভারত সরকার পুনরায় বিবেচনা করেছে। আমি সানন্দে জানাই যে, বর্তমানে বিরাজিত পরিস্থিতির আলোকে ভারত সরকার স্বীকৃতি অনুমোদনের সিদ্ধান্ত গ্রহণ করেছে। আমি একটি অনুলিপি সংযুক্ত করছি। আপনার বিশ্বস্ত ইন্দিরা গান্ধী।" [২৪] [সম্পাদনা] আত্মসমর্পণ ও পরবর্তী ইতিহাস আত্মসমর্পণের দলিলে ভারতীয় লেট. জেন. জে. এস. অরোরা এবং পাকিস্তানী লেট. জেন. এ. এ. কে নিয়াজীর স্বাক্ষর।৯ ডিসেম্বর এক বার্তায় গভর্নর মালিক পাকিস্তানের প্রেসিডেন্টকে জানান, ‘সামরিক পরিস্থিতি নাজুক হয়ে পড়েছে। পশ্চিমে শত্রু ফরিদপুরের কাছে চলে এসেছে এবং পূর্বে লাকসাম ও কুমিল্লায় আমাদের বাহিনীকে পাশ কাটিয়ে মেঘনা নদীর ধারে পৌঁছেছে। বাইরের সাহায্য যদি না আসে, তবে শত্রু যেকোনো দিন ঢাকার উপকণ্ঠে পৌঁছে যাবে। পুনরায় আপনাকে বলছি, আশু যুদ্ধবিরতি ও রাজনৈতিক সমাধানের কথা বিবেচনা করুন।’এরপর ১০ ডিসেম্বর গভর্নরের সামরিক উপদেষ্টা মেজর জেনারেল রাও ফরমান আলী ও মুখ্য সচিব পশ্চিম পাকিস্তানি অফিসার মুজাফফর হোসেন ক্যান্টনমেন্টে জেনারেল নিয়াজির সঙ্গে বিস্তারিত আলোচনা করেন এবং ঢাকায় জাতিসংঘের প্রতিনিধির কাছে ‘আত্মসমর্পণের’ আবেদন হস্তান্তর করেন।[২৫] এতে অবশ্য কৌশলে আত্মসমর্পণ শব্দটি বাদ দিয়ে অস্ত্রসংবরণ কথাটি ব্যবহার করা হয়। এই আবেদনে আরো লেখা ছিল , ‘যেহেতু সংকটের উদ্ভব হয়েছে রাজনৈতিক কারণে, তাই রাজনৈতিক সমাধান দ্বারা এর নিরসন হতে হবে। আমি তাই পাকিস্তানের প্রেসিডেন্ট দ্বারা অধিকারপ্রাপ্ত হয়ে পূর্ব পাকিস্তানের নির্বাচিত জনপ্রতিনিধিদের ঢাকায় সরকার গঠনের জন্য আহ্বান জানাই। আমি শান্তিপূর্ণভাবে ক্ষমতা হস্তান্তরের ব্যবস্থা নেওয়ার জন্য জাতিসংঘকে আহ্বান জানাই।’[২৬] এই আবেদন ঢাকায় জাতিসংঘের প্রতিনিধি পল মার্ক হেনরির হাতে দেওয়া হয়। পাকিস্তানি মহলে বার্তাটি মালিক-ফরমান আলী বার্তা হিসেবে পরিচিতি পায়। পরদিন তা আবার প্রত্যাহার করে নেওয়া হয়।[২৭] মুক্তিযোদ্ধা ও ভারতীয় সেনারা ঢাকা ঘেরাও করে পাকিস্তান সেনাবাহিনীকে আত্মসমর্পন করার জন্যে আহবান করে। গভর্ণর হাউজে (বর্তমান বঙ্গভবন) বোমা ফেলার কারণে গভর্ণর মালেকের নেতৃত্বাধীন পাকিস্তানের পদলেহী সরকারও ইতিমধ্যে পদত্যাগ করে হোটেল ইন্টার কন্টিনেন্টাল (বর্তমান হোটেল শেরাটন) আশ্রয় নেয়। সময় থাকতে শান্তিপূর্ণভাবে আত্মসমর্পণের আহবান জানিয়ে আকাশ থেকে অনবরত লিফলেট ফেলা হতে থাকে। অবশেষে নিয়াজীর অনুরোধে ১৫ই ডিসেম্বর বিকেল সাড়ে পাঁচটা থেকে পরদিন সকাল সাড়ে ন’টা পর্যন্ত ভারতীয় বিমান আক্রমণ স্থগিত রাখা হয়। পরদিন সকালে বিমানাক্রমণ বিরতির সময়সীমা শেষ হওয়ার কিছু আগে মেজর জেনারেল রাও ফরমান আলী জাতিসংঘের প্রতিনিধি জন কেলীর মাধ্যমে ভারতীয় সামরিক কর্তৃপক্ষকে অস্থায়ী যুদ্ধবিরতির সময়সীমা আরও ছ’ঘণ্টার জন্য বাড়িয়ে দিয়ে ভারতের একজন স্টাফ অফিসার পাঠানোর অনুরোধ জানান যাতে অস্ত্র সমর্পণের ব্যবস্থাদি স্থির করা সম্ভব হয়। এই বার্তা পাঠানোর কিছু আগে অবশ্য মেজর জেনারেল নাগরার বাহিনী কাদের সিদ্দিকী বাহিনীকে সঙ্গে করে মিরপুর ব্রীজে হাজির হন এবং সেখান থেকে নাগরা নিয়াজীকে আত্মসমর্পণের আহ্বান জানান। নিয়াজীর আত্মসমর্পণের ইচ্ছা ব্যক্ত হওয়ার পর সকাল ১০:৪০ মিনিটে মুক্তিযোদ্ধাদের সঙ্গে নিয়ে নাগরার বাহিনী ঢাকা শহরে প্রবেশ করে। পাকিস্তানীদের আত্মসমর্পণের দলিল এবং সংশ্লিষ্ট অনুষ্ঠানের ব্যবস্থাদি চূড়ান্ত করার জন্য ভারতীয় ইস্টার্ন কমান্ডের চীফ অব স্টাফ মেজর জেনারেল জ্যেকব মধ্যাহ্নে ঢাকা এসে পৌঁছান। বিকেল চারটার আগেই বাংলাদেশ নিয়মিত বাহিনীর দুটি ইউনিটসহ মোট চার ব্যাটালিয়ান সৈন্য ঢাকা প্রবেশ করে। সঙ্গে কয়েক সহস্র মুক্তিযোদ্ধা। ঢাকার জনবিরল পথঘাট ক্রমে জনাকীর্ণ হয়ে উঠতে শুরু করে ‘জয় বাংলা’ মুখরিত মানুষের ভিড়ে। বিকেল চারটায় ভারতের ইস্টার্ন কমান্ডের প্রধান ও ভারত-বাংলাদেশ যুগ্ম-কমান্ডের অধিনায়ক লেঃ জেনারেল জগজিৎ সিং অরোরা, বাংলাদেশের ডেপুটি চীফ অব স্টাফ গ্রুপ ক্যাপ্টেন আবদুল করিম খোন্দকার এবং ভারতের অপরাপর সশস্ত্রবাহিনীর প্রতিনিধিগণ ঢাকা অবতরণ করেন।কিছু পরেই ইন্দিরা গান্ধী পূর্ব ও পশ্চিম উভয় রণাঙ্গনে ভারতের পক্ষ থেকে এককভাবে যুদ্ধবিরতি ঘোষণা করেন। [২৮] ১৬ ডিসেম্বর বিকেলে রেসকোর্স ময়দানে (বর্তমান সোহরাওয়ার্দী উদ্যান) বাংলাদেশে অবস্থিত পাকিস্তানী সামরিক বাহিনীর অধিনায়ক লেঃ জেঃ এ. এ. কে নিয়াজী হাজার হাজার উৎফুল্ল জনতার সামনে আত্মসমর্পণের দলিলে স্বাক্ষর করে। প্রায় ৯৩,০০০ পাকিস্তানী সৈন্য আত্মসমর্পণ করে, যা ছিল দ্বিতীয় বিশ্বযুদ্ধের পর সর্ববৃহৎ আত্মসমর্পণ অনুষ্ঠান। বাংলাদেশের মানুষের বহু আকাঙ্খিত বিজয় ধরা দেয় যুদ্ধ শুরুর নয় মাস পর। ১৬ ডিসেম্বর পাকিস্তান সেনাবাহিনী আত্মসমর্পন করলেও সারা দেশে সকল পাকিস্তানীদের আত্মসমর্পণ করাতে ২২ ডিসেম্বর পর্যন্ত হয়ে যায়। পাকিস্তানী বাহিনীর আত্মসমর্পণের দিনই সপ্তম নৌবহর প্রবেশ করে বঙ্গোপসাগরের দক্ষিণতম প্রান্তে। কিন্তু বাংলাদেশ তখন পাকিস্তানের দখল থেকে সম্পূর্ণভাবে মুক্ত। [সম্পাদনা] গণহত্যামূল নিবন্ধ: ১৯৭১ সালের বাংলাদেশ গণহত্যা মুক্তিযুদ্ধ চলাকালীন সময়ে বাংলাদেশে ইতিহাসের নৃশংসতম গণহত্যা চালানো হয়। ২৫শে মার্চের কালোরাতে পাকিস্তান সামরিক বাহিনীর শুরু করা অপারেশন সার্চলাইট নামক ধ্বংসযজ্ঞ বাংলাদেশের স্বাধীনতা লাভের পূর্ব পর্যন্ত চলে এবং এ নয় মাসে বাংলাদেশি কিছু ঘাতক দোসরদের সহায়তায় বিপুল পরিমাণ বাঙ্গালি হত্যা করা হয়। মুক্তিযুদ্ধ চলাকালীন সময়ে কত মানুষ প্রাণ হারিয়েছে তা নিয়ে গণমাধ্যমে বিভিন্ন রকম পরিসংখ্যান প্রচলিত রয়েছে। বিশ্বব্যাপী বিভিন্ন এনাসাইক্লোপেডিয়া ও বইতে এই সংখ্যাটিকে ২,০০,০০০ থেকে শুরু করে ৩০,০০,০০০ পর্যন্ত উল্লেখ করা হয়েছে।[৭] বাংলাদেশে মুক্তিযুদ্ধে শহীদের সংখ্যাটিকে ৩০,০০,০০০ হিসেবে অনুমান করা হয়। যুদ্ধের সময় প্রায় এক কোটি শরণার্থী ভারতে আশ্রয় গ্রহণ করে, যারা সে সময় দেশত্যাগ না করলে হয়তো গণহত্যার শিকার হত।[২৯] চিত্র:K 0261A.jpg যুদ্ধের পরপরি রায়েরবাজার বদ্ধভূমি থেকে তোলা ছবিতে বুদ্ধিজীবীদের লাশ দেখা যাচ্ছে (সৌজন্যমূলক ছবি: রশিদ তালুকদার, ১৯৭১)স্বাধীনতা লাভের প্রাক্কালে ১৪ ডিসেম্বর রাজাকার আল-বদর ও আল-শামস বাহিনী[৩০] পাকিস্তান আর্মির নির্দেশে বাংলাদেশের প্রায় ৩০০ জন বুদ্ধিজীবীকে - যাদের মধ্যে রয়েছেন শিক্ষক, ডাক্তার, প্রকৌশলী, শিল্পী, কবি, সাহিত্যিক, বিজ্ঞানী - ধরে নিয়ে যায় এবং নির্মমভাবে হত্যা করে।[৩১] পাকিস্তানের পদলেহী বাংলাদেশী বিশ্বাসঘাতক রাজাকারের দল ডিসেম্বরের শুরুতেই যুদ্ধের পরিণতি বুঝতে পেরে স্বাধীনতার ঠিক আগে আগে সুপরিকল্পিতভাবে এ হত্যাকান্ড ঘটায়। বুদ্ধিজীবীদের হত্যা করে তারা সদ্য স্বাধীন বাংলাদেশের অগ্রগতির পথ বন্ধ করে দেয়াই ছিল তাদের মূল উদ্দেশ্য। ১৪ ডিসেম্বরে নিহত বুদ্ধিজীবীদের লাশ বিভিন্ন গণকবরে ফেলে আসা হয়, যার মধ্যে রায়েরবাজার বধ্যভূমি অন্যতম (বর্তমানে এ বধ্যভূমিতে বুদ্ধিজীবী স্মৃতিসৌধ গড়ে তোলা হয়েছে)। ঢাকা এবং বাংলাদেশের বিভিন্ন জায়গায় পরবর্তী সময়ে বেশ কিছু গণকবর ও বধ্যভূমির সন্ধান পাওয়া গেছে এবং মাঝে মাঝেই এমন নতুন বধ্যভূমি আবিষ্কৃত হচ্ছে (উদাহরণস্বরূপ ঢাকায় অবাঙ্গালি অধ্যুষিত এলাকায় ১৯৯৯ সালের আগস্ট মাসে একটি কূপের ভেতর গণকবরের সন্ধান পাওয়া যায়)।[৩২] ঢাকায় অবস্থিত আমেরিকান কনসুলেটের আমেরিকা যুক্তরাষ্ট্রের স্টেটস ডিপার্টমেন্টে পাঠানো টেলিগ্রামেও যুদ্ধশুরুর রাতে ঢাকা বিশ্ববিদ্যালয়ের ছাত্র ও সাধারণ জনতার ওপর চালানো নৃশংস হত্যাকান্ডের উল্লেখ রয়েছে।[৩৩] স্বাধীনতা যুদ্ধকালীন সময়ে বহুসংখ্যক বাঙ্গালি নারী সম্ভ্রম হারায়; যার সঠিক সংখ্যা জানা যায়নি। বাংলাদেশে ধারণা করা হয় প্রায় ২,০০,০০০ নারী মুক্তিযুদ্ধের সময় ধর্ষিত হয় এবং তাদের গর্ভে অনেক যুদ্ধশিশু জন্ম নেয়। ঢাকা ক্যান্টনমেন্টের ভেতরে পাকিস্তান আর্মি বহুসংখ্যক মেয়েকে ধরে নিয়ে যায়, যাদের অধিকাংশই ছিল ঢাকা বিশ্ববিদ্যালয়ের শিক্ষার্থী ও সাধারণ পরিবারের মেয়ে।[৩৪] [সম্পাদনা] বহির্বিশ্বের প্রতিক্রিয়া[সম্পাদনা] আমেরিকা ও সোভিয়েত রাশিয়া১৯৭১ সালে আমেরিকা যুক্তরাষ্ট্র ছিল পাকিস্তানের প্রধানতম মিত্র এবং যুদ্ধ চলাকালীন যুক্তরাষ্ট্র পাকিস্তানকে রাজনৈতিক ও বস্তুগত- উভয়ভাবেই সহায়তা করে। যুক্তরাষ্ট্রের তৎকালীন রাষ্ট্রপতি রিচার্ড নিক্সন মুক্তিযুদ্ধকে পাকিস্তানের আভ্যন্তরীন ব্যাপার হিসেবে উল্লেখ করে পরিস্থিতি নিয়ন্ত্রণে আনতে তাদের কিছুই করার নেই বলে অভিমত প্রকাশ করেন। কিন্তু পাকিস্তানের অবশ্যম্ভাবী পরাজয় আঁচ করতে পেরে নিক্সন ইউএসএস এন্টারপ্রাইজকে বঙ্গোপসাগরে মোতায়ন করেন, যা ভারতীয়রা নিউক্লিয়ার যুদ্ধ শুরু করার হুমকি হিসেবে উল্লেখ করে। এন্টারপ্রাইজ ১৯৭১ সালের ১১ ডিসেম্বর গন্তব্যে পৌঁছায়। যুক্তরাষ্ট্রের এই হুমকির জবাব হিসেবে সোভিয়েত নৌবাহিনী ৬ ও ১৩ ডিসেম্বর নিউক্লিয়ার মিসাইলবাহী দু'টি ডুবোজাহাজ ভ্লাডিভস্টক থেকে বঙ্গোপসাগরে প্রেরণ করে; যারা ইউএস টাস্ক ফোর্স ৭৪ কে ১৮ ডিসেম্বর থেকে ৭ জানুয়ারি ১৯৭২ পর্যন্ত ভারত মহাসাগরে তাড়া করে বেড়ায়। মুক্তিযুদ্ধের সময় নিক্সন সরকার পাকিস্তানের রাষ্ট্রপতি ইয়াহিয়া খানকে সমর্থন প্রদান করে।নিক্সন এবং হেনরি কিসিঞ্জার দক্ষিণ ও দক্ষিণ-পূর্ব এশিয়ায় সোভিয়েত বিস্তার আশঙ্কা করছিলেন। পাকিস্তান গণপ্রজাতন্ত্রী চীনের ঘনিষ্ঠ মিত্র ছিল, যাদের সাথে নিক্সন সম্পর্কোন্নয়নের কথা ভাবছিলেন এবং ১৯৭২ এর ফেব্রুয়ারিতে তার চীন সফরের পরিকল্পনা ছিল। নিক্সন আশঙ্কা করছিলেন পশ্চিম পাকিস্তানে ভারতের আগ্রাসনের ফলে ওই অঞ্চলে সোভিয়েত রাজত্ব কায়েম হবে, যা কিনা বিশ্বে যুক্তরাষ্ট্র ও তার সম্ভাব্য নতুন মিত্র চীনের আঞ্চলিক অবস্থানের গুরুত্বপূর্ণ ক্ষতি সাধন করবে। চীনের প্রতি বিশ্বস্ততা প্রমাণের জন্যে নিক্সন পাকিস্তানের জন্যে ইউএস কংগ্রেসের বরাদ্দকৃত বাজেট লঙ্ঘন করে পাকিস্তানে সামরিক সাহায্য প্রেরণ করেন,[৩৫] পাশাপাশি চীনকেও পাকিস্তানে অস্ত্র-শস্ত্রের সরবরাহ বৃদ্ধি করতে উৎসাহিত করেন। নিক্সন প্রশাসন পূর্ব পাকিস্তানে সংঘটিত গণহত্যার খবর সম্বন্ধে নির্বিকার ভূমিকা পালন করে, যার মধ্যে বহুল আলোচিত ব্লাড টেলিগ্রাম অন্যতম। সোভিয়েত ইউনিয়ন বাংলাদেশকে সমর্থন প্রদান করে এবং মুক্তিযুদ্ধের সময় মুক্তিবাহিনী ও ভারতীয় সামরিক বাহিনীকে সাহায্য করে। সোভিয়েতের উদ্দেশ্য ছিল বাংলাদেশ স্বাধীনতা লাভ করলে তার প্রতিপক্ষ আমেরিকা ও চীনকে হীনবল করবে। সোভিয়েত রাশিয়া ভারতকে আশ্বাস দেয় যে যুক্তরাষ্ট্র বা চীন যুদ্ধে সম্পৃক্ত হলে তারা এর বিরুদ্ধে উপযুক্ত ব্যবস্থা গ্রহণ করবে। এই আলোকেই ১৯৭১ এর আগস্টে ইন্দো-সোভিয়েত চুক্তি সম্পাদিত হয়। আমেরিকা বঙ্গোপসাগরে সপ্তম নৌবহর প্রেরণ করলে সোভিয়েত রাশিয়া এর জবাবে দু'টি সাবমেরিন পাঠায়। [সম্পাদনা] চীনপাকিস্তানের পুরনো বন্ধু হিসেবে গণপ্রজাতন্ত্রী চীন পূর্ব পাকিস্তানে উদ্ভূত পরিস্থিতি এবং ভারতের পশ্চিম পাকিস্তান ও পাকিস্তান-নিয়ন্ত্রিত কাশ্মীরে ভারতের হামলার ব্যাপারে বেশ উদ্বিগ্ন হয়ে ওঠে। ভারত এ ধরণের কোন আক্রমণের পরিকল্পনা করছে ধারণা করে নিক্সন চীনকে ভারতের সাথে অবস্থিত তাদের সীমান্তে সামরিক বাহিনী মোতায়েন করতে অনুপ্রাণিত করেন যাতে ভারত পাকিস্তানের সাথে সংঘাতে যেতে নিরুৎসাহিত হয়; তবে চীনারা এ ধরণের কোন পদক্ষেপ নেয় না, বরং তারা অবিলম্বে যুদ্ধবিরতির জন্যে চাপ প্রয়োগ করতে থাকে, কারণ ১৯৬২ সালের সাইনো-ইন্ডিয়ান যুদ্ধে জয় লাভ করলেও সে যুদ্ধের ক্ষয়ক্ষতির ধাক্কা তারা তখনো ভোলেনি। তবে চীন পাকিস্তানকে অস্ত্র দিয়ে এবং অন্যান্যভাবে সাহায্য করা চালিয়ে যায়। এমনটি ধারণা করা হয় যে, সে সময় যদি চীন পাকিস্তানকে রক্ষা করার জন্যে ভারতের বিরুদ্ধে কোন ব্যবস্থা গ্রহণ করতো তবে সোভিয়েত ইউনিয়নও তাদের বিরুদ্ধে সামরিক অভিযান পরিচালনা করতো। একজন পাকিস্তানি লেখকের মতে চীন ভারতের বিরুদ্ধে আক্রমণ করা থেকে বিরত থাকে কারণ নভেম্বর ও ডিসেম্বর মাসে হিমালয়ের গিরিসংকটগুলো তুষারপাতের কারণে বন্ধ হয়ে যায়।[৩৬] [সম্পাদনা] জাতিসংঘযদিও জাতিসংঘ মানবাধিকার লংঘনের বিরুদ্ধে সর্বদাই সোচ্চার ছিল, কিন্তু তারা যুদ্ধ শুরু হবার আগেই রাজনৈতিকভাবে সমস্যাটি সমাধান করতে ব্যর্থ হয়। জাতিসংঘের নিরাপত্তা কাউন্সিল ৪ ডিসেম্বরের বৈঠকে দক্ষিণ এশিয়ার পরিস্থিতি নিয়ে আলোচনা করে। দীর্ঘ আলোচনার পর ৭ ডিসেম্বর সাধারণ পরিষদ সংখ্যাগরিষ্ঠের মতানুযায়ী সিদ্ধান্ত নিয়ে আহবান জানায় অবিলম্বে যুদ্ধবিরতি ও সৈন্য প্রত্যাহার করতে হবে। আমেরিকা যুক্তরাষ্ট্র ১২ ডিসেম্বর নিরাপত্তা কাউন্সিলের আরেকটি অধিবেশনের আহবান জানায়। তবে এ অধিবেশন অনুষ্ঠিত হতে হতে এবং এতে কোন সিদ্ধান্ত গৃহীত হবার আগেই যুদ্ধ শেষ হয়ে যায়, যার ফলে এ অধিবেশনের কেতাবী গুরুত্ব ছাড়া আর কোন অর্থ থাকে না। পূর্ব পাকিস্তানের সংকটের বিষয়ে জাতিসংঘের এই অবহেলা ব্যাপকভাবে সমালোচিত হয়। তাছাড়া এ পরিস্থিতিতে বোঝা যায় জরুরি মুহূর্তে জাতিসংঘের দ্রুত সিদ্ধান্ত নেবার অক্ষমতা। [সম্পাদনা] মুক্তিযুদ্ধের ভাস্কর্যমুক্তিযুদ্ধের স্মৃতিবিজরিত ভাস্কর্য অঙ্গীকার চাঁদপুর শহরে অবস্থিত। ভাস্কর্যের শিল্পী সৈয়দ আবদুল্লাহ খালিদ। এটি ১৯৮৯ সালে তৈরি করা হয়। 

====

http://bn.wikipedia.org/wiki/%E0%A6%85%E0%A6%9A%E0%A6%BF%E0%A6%A8%E0%A7%8D%E0%A6%A4%E0%A7%8D%E0%A6%AF%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%B8%E0%A7%87%E0%A6%A8%E0%A6%97%E0%A7%81%E0%A6%AA%E0%A7%8D%E0%A6%A4


অচিন্ত্যকুমার সেনগুপ্ত (১৯শে সেপ্টেম্বর, ১৯০৩ - ২৯শে জানুয়ারি, ১৯৭৬) একজন বাঙালি কবি, ঔপন্যাসিক ও সম্পাদক। পিতার কর্মস্থল নোয়াখালী শহরে তাঁর জন্ম হয়। তবে তাঁর পরিবারের আদি নিবাস ছিল বর্তমান মাদারিপুর জেলায়। তাঁর বাবা রাজকুমার সেনগুপ্ত নোয়াখালী আদালতের আইনজীবী ছিলেন। অচিন্ত্যকুমারের শৈশব, বাল্যজীবন, ও প্রাথমিক শিক্ষা নোয়াখালীতেই সম্পন্ন হয়। ১৯১৬ সালে বাবার মৃত্যুর পর তিনি কলকাতায় অগ্রজ জিতেন্দ্রকুমার সেনগুপ্তের নিকট চলে যান এবং সাউথ সাবার্বান স্কুল থেকে ম্যাট্রিক (১৯২০), সাউথ সাবার্বান কলেজ (বর্তমান আশুতোষ কলেজ) থেকে আই. এ. (১৯২২), এবং ইংরেজি সাহিত্যে অনার্সসহ বি. এ. (১৯২৪) পাস করেন। কলকাতা বিশ্ববিদ্যালয় থেকে ইংরেজিতে এম. এ (১৯২৬) ও পরবর্তীতে বি. এল ডিগ্রী (১৯২৯) লাভ করেন। ১৯৩১ সালে তিনি অস্থায়ী মুন্সেফ হিসেবে কর্মজীবন শুরু করেন এবং ক্রমে সাব-জজ, জেলা জজ ও ল' কমিশনের স্পেশাল অফিসার পদে উন্নীত হয়ে ১৯৬০ সালে চাকরি থেকে অবসর গ্রহণ করেন। ১৯২১ সালে প্রবাসী পত্রিকায় নীহারিকা দেবী ছদ্মনামে অচিন্ত্যকুমারের প্রথম কবিতা প্রকাশিত হয়। রবীন্দ্রনাথ ও শরৎচন্দ্রের পরে সাহিত্যজগতে আলোড়ন সৃষ্টিকারী কল্লোল যুগের লেখকদের মধ্য তিনি ছিলেন অন্যতম। অচিন্ত্যকুমার ১৯২৫ সালে কল্লোল পত্রিকা প্রকাশনার দায়িত্ব নেন। তিনি বিচিত্রায়ও কিছুদিন কাজ করেন। তিনি উপন্যাস ও ছোটগল্প রচনায় বিশেষ কৃতিত্ব দেখান। তিনি উপন্যাসের আঙ্গিকে আবেগপূর্ণ ভাষায় ধর্মগুরুদের জীবনীও (যেমন- পরমপুরুষ শ্রীরামকৃষ্ণ, চার খণ্ডে (১৯৫২-১৯৫৭)) লিখেছেন। তাঁর প্রথম উপন্যাস বেদে (১৯২৮); এটি আঙ্গিক, রচনাভঙ্গি ও বিষয়বিন্যাসে আধুনিক বাংলা সাহিত্যের একটি বিশিষ্ট উপন্যাস। তাঁর লেখায় আধুনিকতা অতি প্রবলভাবে ফুটে উঠেছে। কাকজ্যোৎস্না " প্রথম কদমফুল তাঁর অন্য দুইটি বিখ্যাত উপন্যাস। ছোটগল্পশিল্পী হিসেবেও তিনি খ্যাত। বিচারবিভাগে চাকরির বদৌলতে তিনি বাংলাদেশের নানা স্থানে ঘুরে বিভিন্ন শ্রেণীর মানুষের সংস্পর্শে আসেন; এইসব অন্তরঙ্গ পরিচিতজনদের জীবনের নানা কাহিনী অচিন্ত্যকুমার তাঁর ছোট গল্পগুলিতে নিপুণভাবে এঁকেছেন। টুটাফাটা (১৯২৮) তাঁর প্রথম ছোট গল্পের বই। তাঁর স্মৃতিচারণমূলক গ্রন্থ কল্লোল যুগ (১৯৫০) পাঠক-মহলে বেশ সাড়া জাগায়। সাহিত্য ও সাংবাদিকতায় বিশেষ অবদানের জন্য তিনি জগত্তারিণী পুরস্কার, রবীন্দ্রস্মৃতি পুরস্কার (১৯৭৫) ও শরৎচন্দ্রস্মৃতি পুরস্কার (১৯৭৫) লাভ করেন। ১৯৭৬ সালের ২৯ জানুয়ারি কলকাতায় তাঁর মৃত্যু হয়। সূচিপত্র ১ উল্লেখযোগ্য গ্রন্থ ১.১ উপন্যাস ১.২ জীবনীগ্রন্থ ১.৩ স্মৃতিচারণমূলক গ্রন্থ ১.৪ গল্পগ্রন্থ ১.৫ কাব্যগ্রন্থ ১.৬ নাটক [সম্পাদনা] উল্লেখযোগ্য গ্রন্থঅচিন্ত্যকুমারের গ্রন্থসংখ্যা সত্তরের মত। এদের মধ্যে উল্লেখযোগ্যগুলির একটি তালিকা নিচে দেওয়া হল। [সম্পাদনা] উপন্যাস■বেদে (১৯২৮) ■কাকজোৎস্না (১৯৩১) ■বিবাহের চেয়ে বড় (১৯৩১) ■প্রাচীর ও প্রান্তর (১৯৩২) ■প্রথম কদমফুল (১৯৬১) [সম্পাদনা] জীবনীগ্রন্থ■পরমপুরুষ শ্রীশ্রীরামকৃষ্ণ (চার খন্ড ১৯৫২-১৯৫৭) ■বীরেশ্বর বিবেকানন্দ (তিন খণ্ড, ১৯৫৮-৬৯) [সম্পাদনা] স্মৃতিচারণমূলক গ্রন্থ■কল্লোলযুগ (১৯৫০) [সম্পাদনা] গল্পগ্রন্থ■টুটা-ফুটা (১৯২৮) ■কাঠ খড় কেরোসিন (১৯৪৫) ■চাষাভুষা (১৯৪৭) ■হাড়ি মুচি ডোম (১৯৪৮) ■একরাত্রি (১৯৬১) [সম্পাদনা] কাব্যগ্রন্থ■অমাবস্যা (১৯৩০) ■আমরা (১৯৩৩) ■প্রিয়া ও পৃথিবী (১৯৩৬) ■নীল আকাশ (১৯৪৯) ■পূর্ব-পশ্চিম (১৯৬৯) ■উত্তরায়ণ (১৯৭৪) [সম্পাদনা] নাটক■একাঙ্ক নাট্য-সংকলন (১৯৪৫) 

====

http://bn.wikipedia.org/wiki/%E0%A6%85%E0%A6%9A%E0%A7%8D%E0%A6%AF%E0%A7%81%E0%A6%A4%E0%A6%9A%E0%A6%B0%E0%A6%A3_%E0%A6%9A%E0%A7%8C%E0%A6%A7%E0%A7%81%E0%A6%B0%E0%A7%80


অচ্যুতচরণ চৌধুরী তত্ত্বনিধি (ইংরেজি ভাষায়: Choudhury, Achyut Charan) (জন্ম: ১৮৬৫, মৃত্যু: ১৯৫৩), বৃহত্তর সিলেটের একজন ইতিহাসবিদ ও বৈষ্ণব সাহিত্যের সুখ্যাত পন্ডিত, যিনি বিশেষ করে সিলেটের বিস্তৃত ইতিহাস রচনার মাধ্যমে সমাদৃত হোন। ১৯২০ দশকে প্রকাশিত তাঁর ১,৬৬৩ পৃষ্ঠার "শ্রীহট্টের ইতিবৃত্ত" নামক বিখ্যাত ইতিহাস গ্রন্থটি শ্রীহট্টের ইতিবৃত্ত (পূর্বাংশ) ও শ্রীহট্টের ইতিবৃত্ত (উত্তরাংশ) নামে দুইটি আলাদা আলাদা খণ্ডে প্রকাশিত হয়েছিল, যা আজও সিলেট ও প্রাচীন সিলেট অঞ্চলের (ভারতের করিমগঞ্জ অবধি বিস্তৃত) ইতিহাসের আলোচনায় অধিকাংশ ঐতিহাসিকগণ আকরগ্রন্থ হিসেবে ব্যবহার করে থাকেন [ক]। এছাড়াও তিনি ফোকলোরসহ বিভিন্ন ব্যক্তিত্বের জীবনী রচনা করে গেছেন। তিনি ১৩৬০ বঙ্গাব্দের (১৯৫৩ খ্রিস্টাব্দ) ১০ আশ্বিন ৮৮ বছর বয়সে মৃত্যুবরণ করেন।[১] সূচিপত্র ১ ব্যক্তিগত জীবন ২ সৃষ্টিকর্ম ২.১ শ্রীহট্টের ইতিবৃত্ত ২.২ অন্যান্য ৩ পাদটীকা ৪ তথ্যসূত্র ৫ বহিঃসংযোগ [সম্পাদনা] ব্যক্তিগত জীবনঅচ্যুতচরণ চৌধুরী ১২৭২ বঙ্গাব্দের (১৮৬৫ খ্রিস্টাব্দ) ২৩ মাঘ বিভাগপূর্ব তৎকালীন সিলেট জেলার জাফরগড় পরগনার মৈনা গ্রামে জন্মগ্রহণ করেন। তাঁর বাবার নাম অদ্বৈতচরণ চৌধুরী।[১] [সম্পাদনা] সৃষ্টিকর্ম[সম্পাদনা] শ্রীহট্টের ইতিবৃত্ত১,৬৬৩ পৃষ্ঠার এই ইতিহাস গ্রন্থটি দুইটি আলাদা আলাদা খণ্ডে প্রকাশিত হয়। এর মধ্যে শ্রীহট্টের ইতিবৃত্ত (পূর্বাংশ) (৭৭৯ পৃষ্ঠা) প্রকাশিত হয় ১৩১৭ বঙ্গাব্দে (১৯১০ খ্রিস্টাব্দ) এবং শ্রীহট্টের ইতিবৃত্ত (উত্তরাংশ) (৮৮৪) প্রকাশিত হয় ১৩২৪ বঙ্গাব্দে (১৯১৭ খ্রিস্টাব্দ)। গ্রন্থটি প্রকাশের জন্য কামরূপ শাসনাবলীর গ্রন্থকার পণ্ডিত পদ্মনাথ ভট্টাচার্য তৎকালীন মূল্যমানের সাড়ে চার হাজার টাকা অনুদান দিয়েছিলেন। প্রকাশিত গ্রন্থটি সম্পর্কে চট্টগ্রামের ঐতিহাসিক আবদুল হক চৌধুরীর অভিমত: সংগৃহীত উপাদানের সাহায্যে তাঁর আগে এতবড় ইতিহাস গ্রন্থ এদেশে (বাংলাদেশে) কেউ লিখেননি। এই বৃহৎ বইটিতে তিনি সিলেটের ঐতিহাসিক ও প্রাকৃতিক বিবরণ ছাড়াও প্রতিটি গ্রামের প্রাচীন হিন্দু-মুসলমান পরিবারগুলোর ইতিহাস, কবি, রাজনীতিবিদ, ফকির-দরবেশ, সাধু, আওলিয়াদের সংক্ষিপ্ত জীবনী লিখে গেছেন। এছাড়া দিয়েছেন বহু ঐতিহাসিক সনদ, প্রাচীন মুদ্রা ও ফরমানের আলোকচিত্র, বংশলতিকার অনুলিপি ও প্রাচীন মুদ্রার ছবি। এই ইতিহাস গ্রন্থ রচনার জন্য অচ্যুতচরণ চৌধুরী ঘুরে বেড়িয়েছেন সিলেটের প্রতিটি গ্রামে, সেই যুগে, যে যুগে পর্যাপ্ত যানবাহন ছিল না, ছিল না পর্যাপ্ত রাস্তাঘাট। এমনকি বইয়ের "উত্তরাংশ" মুদ্রণ উপলক্ষে তিনি রুগ্ন স্ত্রী ও আট মাসের শিশু সন্তানকে ফেলে কলকাতা চলে যান, আর তাঁর অবর্তমানে সেই রুগ্ন স্ত্রী চিকিৎসার অভাবে মারা যান, পরে আট মাসের শিশুটিও মারা যায়। তাঁর বিপুল ত্যাগের এই কীর্তি সিলেটের ইতিহাসের আকরগ্রন্থ হিসেবে আজও সমাদৃত।[১] যদিও ঐতিহাসিক সৈয়দ মুর্তাজা আলী গ্রন্থটির সমালোচনায় বলেন, ...[এই] গ্রন্থে সিলেটের সম্বন্ধে জ্ঞাতব্য অনেক বিষয়ের উল্লেখ আছে। দুঃখের বিষয় মুসলমান সমাজ সম্বন্ধে এই পুস্তকে সম্যক আলোচনা করা হয়নি। দীর্ঘকালের ব্যবধানে ঐ পুস্তকের নানা বিবরণ বর্তমানে সংশোধনের অপেক্ষা রাখে।।[২] মূল গ্রন্থ দুটির প্রকাশক ছিলেন কলকাতার শ্রী উপেন্দ্র নাথ পাল চৌধুরী, আর মূল্য ছিল যথাক্রমে তৎকালীন মূল্যে মাত্র চার টাকা ও পাঁচ টাকা।[১] বইটি দীর্ঘদিন আর পুণর্মুদ্রিত না হলেও পরবর্তিতে বাংলাদেশের উৎস প্রকাশন তা পুণর্মুদ্রণের উদ্যোগ নেয়, যদিও তাতে কোনো সংশোধন না এনে মূলের অনুবর্তী রাখার চেষ্টা লক্ষ করা যায়।[তথ্যসূত্র প্রয়োজন] এছাড়াও কলকাতা থেকেও বইটির দুটি খণ্ড পুণর্মুদ্রিত হয়েছে।[৩] [সম্পাদনা] অন্যান্যশ্রীহট্টের ইতিবৃত্ত ছাড়াও তাঁর ছিল কমপক্ষে আরো ২০টি প্রকাশনা:[১] ■চৈতন্য চরিত (১৩১১ বঙ্গাব্দ) ■রঘূনাথ দাস গোস্বামীর জীবনী (১৩০০ বঙ্গাব্দ) ■গোপাল ভট্ট গোস্বামীর জীবনী (১৩০২ বঙ্গাব্দ) ■নিতাই লীলা লহরী (১৩২০ বঙ্গাব্দ) ■হরিদাস ঠাকুরের জীবনী (১৩০৩ বঙ্গাব্দ) ■সীতা চরিত ■ভক্ত নির্য্যাস (১২৯৯ বঙ্গাব্দ) ■সাধু চরিত (১৩১৯ বঙ্গাব্দ) ■চারু চরিত ■শ্যামানন্দ চরিত ■শ্রী গৌরাঙ্গের পূর্বাঞ্চল ভ্রমণ (১৩০৯ বঙ্গাব্দ) ■চাঁদ সওদাগর ■বিষ্ণুপ্রিয়ার বিবাহ ■লাউড়িয়া কৃষদাস রচিত বাল্যলীলা সূত্রম বঙ্গানুবাদ ■সাবাস ছবি (১৩১০ বঙ্গাব্দ) ■অশ্রু কণা ■শান্তি লতা ■বিষাদিতা ■রাজভক্তি ও মহাযুদ্ধ ■শ্রী পাদ ঈশ্বরপুরী তিনি সিলেট থেকে প্রকাশিত সাহিত্য পত্রিকা মাসিক শ্রীহট্ট দর্পন সম্পাদনা করতেন; আরো সম্পাদনা করতেন ‘কমলা’ নামের একটি সাহিত্যপত্রও[৪]। তাছাড়াও বিশিষ্ট গবেষণাধর্মী পত্রিকা সাহিত্য পরিষদ পত্রিকায় গবেষণাধর্মী লেখালেখী করতেন।[৫] [সম্পাদনা] পাদটীকাA.^ অনেক ইতিহাসবিদ ও লেখক শ্রীহট্টের ইতিবৃত্ত (উভয় খণ্ড) সিলেটের ইতিহাস পর্যালোচনায় ব্যবহার করেছেন, তন্মধ্যে উল্লেখ্যযোগ্য হলো: চট্টগ্রামের বিখ্যাত ইতিহাসবিদ আবদুল হক চৌধুরী তাঁর সিলেট বিষয়ক ইতিহাস গ্রন্থ সিলেটের ইতিহাস প্রসঙ্গ[১] বইতে সিলেটী সংস্কৃতি, প্রথা ও লোক-উৎসব এবং আঞ্চলিক ব্যক্তিত্বের জীবনী আলোচনায়, বাংলাদেশ এশিয়াটিক সোসাইটি কর্তৃক প্রকাশিত মোহাম্মদ সাদিক-এর সিলেটি নাগরী: ফকিরি ধারার ফসল[৬] বইতে নাগরি ভাষা ও সাহিত্য আলোচনায়, বাংলা একাডেমী থেকে প্রকাশিত দেওয়ান গোলাম মোর্তাজা সম্পাদিত ছিলটে প্রচলিত পই-প্রবাদ ডাক-ডিঠান[৭] বইয়ের প্রারম্ভে সিলেটের ইতিহাস আলোচনায় শ্রীহট্টের ইতিবৃত্ত ব্যবহৃত হয়েছে। অবশ্য সিলেটের বিখ্যাত ইতিহাসবিদ সৈয়দ মুর্তাজা আলী তাঁর বই হজরত শাহ জালাল ও সিলেটের ইতিহাস[২] বইতে শ্রীহট্টের ইতিবৃত্ত ব্যবহার করার সময় এবিষয়ে সচেতন ছিলেন যে, বইটিতে সময়ের ব্যবধানে সংশোধন করা জরুরি এবং বইতে সিলেটের মুসলমান সমাজ সম্পর্কে সম্যক আলোচনা অনুপস্থিত। এছাড়াও সিলেটের আঞ্চলিক ভাষার অভিধান[৮] প্রণয়নে চট্টগ্রামের সংকলক ও সম্পাদক আহমেদ আমিন চৌধুরী শ্রীহট্টের ইতিবৃত্ত থেকে অনেক শব্দ ধার করেছেন। 

====

http://bn.wikipedia.org/wiki/%E0%A6%85%E0%A6%9C%E0%A6%A6%E0%A7%80_%E0%A6%AE%E0%A6%BF%E0%A6%A8%E0%A6%BE%E0%A6%B0


অজদী মিনার (ফার্সি ভাষায়: برج آزادی "স্বাধীনতা মিনার") ইরানের রাজধানী তেহরান শহরের প্রবেশপথে অবস্থিত একটি সুউচ্চ স্থাপনা। ১৯৭১ সালে পারস্য সাম্রাজ্যের ২৫০০ বছরপূর্তি উপলক্ষে এটি নির্মাণ করা হয়। তখন এর নাম দেয়া হয়েছিল শাহ্‌ইয়দ অরিয়মেহ্‌র (شهیاد آریامهر) অর্থাৎ "শাহ্‌দের স্মৃতিসৌধ"। ১৯৭৯ সালের ইসলামী বিপ্লবের পর এর নাম বদলে অজদী রাখা হয়। আদিতে পাহলাভি রাজবংশের অধীনে আধুনিক ইরানের কীর্তির প্রতীক হিসেবে নির্মিত হলেও বর্তমানে এটি দেশটির নতুন ইসলামী প্রজাতন্ত্র পর্বের প্রতীক। এটি তেহরানের অজদী চত্বরে সম্পূর্ণ সাদা মর্মর পাথরে নির্মিত ও ৫০ মিটার উঁচু। মিনারটির পাদদেশে অনেকগুলি ফোয়ারা আছে এবং এর নিচে ভূগর্ভে একটি জাদুঘর আছে। স্থপতি হোসেইন আমনাত একটি প্রতিযোগিতায় জয়লাভ করে সৌধটি নকশা করার দায়িত্ব পান। তিনি তাঁর নকশায় সসনীয় রাজবংশের আমল এবং ইসলামী স্থাপত্যের উপাদানের মিশ্রণ ঘটান। মিনারটি নির্মাণের জন্য ৮ হাজার মর্মর পাথরের ব্লক এসফাহন প্রদেশ থেকে আনা হয়। পাঁচশত ইরানী শিল্পপতির একটি দল প্রকল্পটির জন্য অর্থ দেন। ২০০৭ সালের ফেব্রুয়ারি মাসের ১১ তারিখে আমির মুসাভি নামের এক ব্যক্তি খালি হাতে মিনারটির শীর্ষে ওঠার চেষ্টা করেন। সেদিন হাজার হাজার লোক ইরানী বিপ্লব স্মরণ উপলক্ষে সেখানে জমায়েত হয়েছিল। শীর্ষ থেকে ৩ মিটার বাকী থাকতে তিনি ক্লান্ত হয়ে পড়েন এবং উপর থেকে পড়ে মারা যান। 

====

http://bn.wikipedia.org/wiki/%E0%A6%85%E0%A6%9C%E0%A6%A8%E0%A7%8D%E0%A6%A4%E0%A6%BE_%E0%A6%97%E0%A7%81%E0%A6%B9%E0%A6%BE%E0%A6%B8%E0%A6%AE%E0%A7%82%E0%A6%B9


অজন্তা গুহাসমূহ ভারতের মহারাষ্ট্রে গভীর খাড়া গিরিখাতের পাথর কেটে খোদাই করা প্রায় ৩০টি গুহা-স্তম্ভ। এগুলি খ্রিস্টপূর্ব ২য় শতক থেকে খ্রিস্টীয় ৭ম শতাব্দীর মধ্যে নির্মিত হয়েছিল বলে ধারণা করা হয়। এগুলিতে পাওয়া ছবি ও ভাস্কর্য তৎকালীন বৌদ্ধ ধর্মীয় শিল্পের উৎকৃষ্ট নিদর্শন। অজন্তার দেয়ালের চিত্রগুলিতে বুদ্ধের জীবনের বিভিন্ন পর্যায়ের কাহিনী বর্ণিত হয়েছে। ফ্রেস্কো ধাঁচের এই দেয়ালচিত্রগুলির জীবন্ত রূপ এবং এগুলিতে নানা রঙের সমৃদ্ধ ও সুক্ষ্ম প্রয়োগ এগুলিকে ভারতের বৌদ্ধ চিত্রশিল্পের সর্বোৎকৃষ্ট নিদর্শনে পরিণত করেছে। গুহাগুলি মহারাষ্ট্রের আউরাঙ্গাবাদ জেলার জলগাঁও রেলস্টেশনের কাছে, আজিন্তা বা অজন্তা গ্রামের প্রান্তে অবস্থিত (২০ ডিগ্রী ৩০ মিনিট উত্তর অক্ষাংশ এবং ৭৫ ডিগ্রী ৪০ মিনিট পূর্ব দ্রাঘিমাংশ)। ১৯৮৩ সাল থেকে এই স্থানটি একটি ইউনেস্কো ওয়ার্ল্ড হেরিটেজ সাইট। চীনা পরিব্রাজক হিউয়েন সাং-এর ভ্রমণলিপিতে অজন্তার বর্ণনা আছে। গুহাগুলি দীর্ঘকাল অরণ্যের আড়ালে বিস্মৃত অবস্থায় পড়ে ছিল। উনিশ শতকে, ১৮১৯ সালে, এগুলি নতুন করে আবিষ্কৃত হয়। অজন্তা ও অদূরবর্তী ইলোরা ভারতের অন্যতম প্রধান পর্যটনকেন্দ্র। 

====

http://bn.wikipedia.org/wiki/%E0%A6%85%E0%A6%9C%E0%A6%AF%E0%A6%BC_%E0%A6%B0%E0%A6%BE%E0%A6%AF%E0%A6%BC


অজয় রায় (জন্ম: ২৮শে ফাল্গুন, ১৩৪২) বাংলাদেশী পদার্থ বিজ্ঞানী, শিক্ষাবিদ, বিজ্ঞান লেখক এবং মানবাধিকার কর্মী। সূচিপত্র ১ শিক্ষা ও কর্ম জীবন ২ মুক্তিযুদ্ধে ভূমিকা ৩ মানবাধিকার ৪ বিজ্ঞানমনস্কতা ও মুক্তবুদ্ধির প্রসার ৫ পুরস্কার ও সম্মাননা ৬ রচনাবলী ৭ তথ্যসূত্র ৮ বহিঃসংযোগ [সম্পাদনা] শিক্ষা ও কর্ম জীবনস্কুল এবং কলেজ জীবনে পড়াশোনা করেছেন দিনাজপুরে। ১৯৫৭ সালে এমএসসি পাশ করে যোগ দেন কুমিল্লা ভিক্টোরিয়া কলেজে। তিনি ১৯৫৯ সাল থেকে ২০০০ সাল পর্যন্ত ঢাকা বিশ্ববিদ্যালয়ের পদার্থবিদ্যা বিভাগে শিক্ষকতা করেছেন।[১]। তিনি ১৯৬৬ সালে ইংল্যান্ডের লীডস বিশ্ববিদ্যালয় থেকে পিএইচডি ডিগ্রী অর্জন করেন। ১৯৬৭ সালে সেখানেই করেন পোস্ট ডক্টরেট। ১৯৬৭ সালে শিক্ষক হিসেবে ঢাকা বিশ্ববিদ্যালয়ে পুনরায় যোগদান করেন এবং অবসর নেয়ার আগ পর্যন্ত সেখানেই কর্মরত ছিলেন। দেশী এবং বিদেশী বহু জার্নালে তার পেপার প্রকাশিত হয়েছে[২]। , [৩], [৪][তথ্যসূত্র প্রয়োজন]। বাংলাদেশের স্বাধীনতার পর তিনি বাংলাদেশের এশিয়াটিক সোসাইটির জেনেরাল সেক্রেটারী পদে আসীন ছিলেন। তিনি বর্তমনে সম্প্রীতি মঞ্চের সভাপতি, বাংলাদেশ ইতিহাস পরিষদের ভাইস প্রেসিডেন্ট এবং এশিয়াটিক সোসাইটির বিজ্ঞান বিভাগের এডিটর দিসেবে কাজ করছেন। বর্তমানে তিনি শিক্ষা আন্দোলন মঞ্চের সভাপতিএবং দক্কিণ এশীয় মৌলবাদ ও সাম্প্রদায়িকতাবিরোধী সংগঠনের সভাপতিমন্ডলীর সদস্য। তিনি মুক্তমনার উপদেষ্টামন্ডলীর সদস্য [৫] এবং মুক্তান্বেষার সম্পাদক। কলামিস্ট হিসবেও তিনি দৈনিক সমকালে লিখে থাকেন [৬]। বর্তমানে তিনি বাংলা একাডেমীর ৩ খণ্ডে ‘বাঙালা ও বাঙালির ইতিহাস’ গ্রন্থেও সম্পাদক হিসেবে কাজ করছেন। [সম্পাদনা] মুক্তিযুদ্ধে ভূমিকাঢাকা বিশ্ববিদ্যালয়ের শিক্ষকদের মধ্য অধ্যাপক অজয় রায়ের বাংলাদেশের বাংলাদেশের স্বাধীনতা যুদ্ধের সাথে সরাসরি সম্পৃক্ততা ছিলো। ১৯ ৭১ সালের ২৫শে মার্চে পাকিস্তানী হানাদার বাহিনী নৃশংস গনহত্যা শুরু করার পর ঢাকা বিশ্ববিদ্যালয়ের আবাসস্থল ত্যাগ করে মুক্তিযুদ্ধে অংশগ্রহণ করেন। তিনি প্রাথমিকভাবে কুমিল্লার সোনামুড়া বর্ডারে যুদ্ধের ট্রেনিং গ্রহণ করেন এবং একাধিক অপারেশনে অংশগ্রহণ করেন। তিনি পরবর্তীকালে আগরতলা হয়ে কলকাতায় গমন করেন । সেখানে তিনি মুজিবনগর সরকারের প্ল্যানিং সেলের অনাররি সদস্য হিসবে নিয়োজিত ছিলেন। অধ্যাপক আনিসুজ্জামানের উত্তরসূরী হিসবে একাত্তুরের মে মাস থেকে ডিসেম্ম্বর পর্যন্ত ভারতে তিনি বাংলাদেশ শিক্ষক সমিতির জেনেরাল সেক্রেটারী হিসেবে কাজ করেন এবং বাংলাদেশ থেকে আগত শিক্ষকদের মুক্তিযুদ্ধে উদবুদ্ধকরণে উল্লেখযোগ্য ভূমিকা রাখেন [৭], [৮]। [সম্পাদনা] মানবাধিকারঅধ্যাপক অজয় রায় বাংলাদেশের সংখ্যালঘুদের উপর নির্যাতন এবং নিপীড়নরোধে উল্লেখযোগ্য কাজ করেছেন [৯], [১০]। ২০০১ সালের নির্বাচনের অব্যবিত পর বাংলাদেশে সংখ্যালঘু সম্প্রদায়ের উপর নির্যাতন এবং নিপীড়ন বৃদ্ধি পেলে তিনি ঢাকা বিশ্ববিদ্যালয়ের বুদ্ধিজীবীদের সাথে নিয়ে ‘নাগরিক অধিকার সংরক্ষণ ও সাম্প্রদায়িকতা প্রতিরোধ কমিটি’র ব্যানারে সাম্প্রদায়িকতা বিরোধী আন্দোলন পরিচালনা করেন। এসময় তিনি মনিটরিং সেল গঠন করে বিভিন্ন সংস্থার সাথে মিলে সংখ্যালঘুদের সহায়তা করেন। ইন্টারনেটে সংখ্যালঘুদের দুর্দশার বিবরণ লিপিবদ্ধ করে 'বিচারের বাণী নিরবে নিভৃতে কাঁদে' শিরোনামে সিরিজ শুরু করেন[১১]। ভোলার অন্নদাপ্রসাদ গ্রামে বিভিন্ন নির্যাতিত নারীদের শেল্টারের ব্যবস্থা করেন এবং দাঙ্গায় যারা গৃহ হারিয়েছিলেন, তাদের গৃহ পুনঃনির্মানে উদ্যোগী ভুমিকা পালন করেন [১২], [১৩] । অধ্যাপক জিল্লুর রহমানের সাথে মিলে অধ্যাপক অজয় রায় ‘গণ তদন্ত কমিশন’ তৈরি করেন, যার প্রতিবেদন প্রকাশিত হয় ডিসেম্বর ২০০২ সালে [১৪]। দেশের পাহাড়ি জনগন এবং আদিবাসীদের অধিকার এবং সায়ত্বশাসনও তিনি জোরালোভাবে সমর্থন করেন। তিনি মনে করেন,পার্বত্য এলাকার সাংস্কৃতিক ঐতিহ্য রক্ষায় পার্বত্য চট্টগ্রাম থেকে সেনাবাহিনী ও বাঙালি অধিবাসীদের অবিলম্বে সরিয়ে নেয়া দরকার [১৫], [১৬] । [সম্পাদনা] বিজ্ঞানমনস্কতা ও মুক্তবুদ্ধির প্রসারঅধ্যাপক অজয় রায় বাংলাদেশে বিজ্ঞানমনস্ক শিক্ষাব্যবস্থা গড়ে তোলার পেছনে অগ্রণী ভূমিকা পালন করেছেন। ঢাকা বিশ্ববিদ্যালয়ের কর্মজীবন থেকে অবসর নেওয়ার পর বাংলাদেশের শিক্ষা ব্যবস্থার উন্নয়নের জন্য শিক্ষা আন্দোলন মঞ্চ গড়ে তোলেন। তিনি বিজ্ঞানকে তরুণ প্রজন্মে বিজ্ঞান ছড়িয়ে দেবার প্রয়াসে তিনি বিজ্ঞান বিষয়ক বিভিন্ন সেমিনার এবং সভার আয়োজন করে থাকেন [১৭], [১৮] । তিনি মুক্তমনার উপদেষ্টামন্ডলীর সদস্য হিসেবে প্রতিষ্ঠানটির জন্মলগ্ন থেকেই কাজ করছেন । এ ছাড়াও তিনি মুক্তান্বেষা পত্রিকাটির প্রধান সম্পাদক হিসবে কাজ করছেন, যার লক্ষ্য হচ্ছে সমাজে যুক্তিবাদ, বিজ্ঞানমনস্কতা এবং মানবকল্যাণবোধ প্রতিষ্ঠা[১৯]। তিনি বাংলাদেশের কৃষক-দার্শনিক আরজ আলী মাতুব্বরকে পশ্চিমা বিশ্বে পরিচিত করার পেছনেও উল্লেখযোগ্য ভূমিকা রেখেছেন[২০], [২১]। আরজ আলী মাতুব্বরকে নিয়ে তার গবেষণাধর্মী প্রবন্ধ বিভিন্ন সেমিনারে পঠিত হয়েছে [২২] । বাংলাদেশের মুক্তমনা এবং মুক্তচিন্তক লেখকদের লেখা নিয়ে সংকলিত গ্রন্থ স্বতন্ত্র ভাবনা তার পরিচালনায় প্রাকশিত হয়েছে অঙ্কুর প্রকাশনা থেকে ২০০৮ সালে [২৩]। [সম্পাদনা] পুরস্কার ও সম্মাননা■এশিয়াটিক সোসাইটির ফেলোশিপ (২০০৯) ■বাংলা একাডেমী ফেলোশিপ (২০০৮)[২৪] ■ইন্টারন্যাশনাল কনফারেন্স অব ম্যাথেমাটিকাল ফিজিক্স এন্ড এপ্লায়েড ফিজিক্স কর্তৃক সম্মাননা ( স্থান?) বিজ্ঞানে তার সামগ্রিক অবদানের নিরিখে প্রদত্ত, ২০০৮) [সম্পাদনা] রচনাবলী■বিজ্ঞান ও দর্শন, জড়ের সন্ধানে (১৯৯৩-৯৪), ঢাকা বিশ্ববিদ্যালয়। ■আদি বাঙালি : নৃতাত্ত্বিক ও সমাজতাত্ত্বিক বিশ্লেষণ (১৯৯৭) [ইতিহাস পরিষদ কর্তৃক ১৯৯৭ সালে শ্রেষ্ঠ পুরস্কারপ্রাপ্ত পুস্তক] ■স্বতন্ত্র ভাবনা (সম্পাদনা), চারদিক, ২০০৮ ■লীলা নাগ : শতবর্ষের শ্রদ্ধাঞ্জলি (সম্পাদনা), সাহিত্য প্রকাশ, ২০০৩। ■পদার্থবিদ্যা ( সহ-অনুবাদক, মূলঃ রেসনিক, হ্যালিডে) (অনুবাদ এবং সম্পাদনা) ■বাংলা একাডেমী বিজ্ঞানকোষ (প্রথম - পঞ্চম খন্ড) (সম্পাদনা) ■মুক্তান্বেষা যান্মাসিক ম্যাগাজিন (সম্পাদনা), মুক্তমনা ও শিক্ষা আন্দোলন মঞ্চ 

====

http://bn.wikipedia.org/wiki/%E0%A6%85%E0%A6%9C%E0%A6%BF_%E0%A6%85%E0%A6%B8%E0%A6%AC%E0%A6%B0%E0%A7%8D%E0%A6%A8


জন মাইকেল "অজি" অসবর্ন (জন্ম ৩রা ডিসেম্বর, ১৯৪৮ সাল) একজন গ্র্যামি এ্যাওয়ার্ড জয়ী ইংরেজ গায়ক, গান রচয়িতা যার ক্যারিয়ার দীর্ঘ ৪০ বছর সময় পার করছে। অসবর্ন প্রাথমিকভাবে বিখ্যাত হয়ে ওঠেন হেভি মেটাল ধারার অগ্রবর্তী একটি ব্যান্ড ব্ল্যাক সাবাথের মূল গায়ক ও গান রচয়িতা হিসেবে, যাদের কর্ম ছিল সতিকারভাবেই ভিন্ন ধাঁচের ও গভীর। পরবর্তীকালে তার একক ক্যারিয়ারেও তিনি মাল্টি-প্লাটিনাম মর্যাদা পান।[১] এসব কিছু তার নাম বানিয়ে দেয় গডফাদার অব হেভি মেটাল।[২] তাদের ব্যান্ডের গাঢ় ধাচের গান তার নাম বানিয়ে দেয় প্রিন্স অব ডার্কনেস।[৩] তার ১৫ টিরও বেশি উল্কি আছে সারা শরীরে, তাদের মধ্যে সবচেয়ে বিখ্যাত হলো তার বাম হাতের আংগুলের গাটে অজি লেখাটা। তার টিনএজ বয়সে তিনি প্রথম নিজেই তার প্রথম উল্কি আকেন সুঁই এবং পেন্সিলের সীসার সাহায্যে।[৪] ২০০০ সহস্রাব্দের প্রথম দিকে তার ক্যারিয়ার পরিবর্ধিত হয় তার নিজের রিয়েলিটি শো দ্যা অজবর্নসের মাধ্যমে যেখানে তার বাচ্চারা ও তার স্ত্রী অংশ নিত। একক ক্যারিয়ারে তার সারা বিশ্বে ৩৫ মিলিয়নেরও বেশি অ্যালবাম বিক্রি হয়। অসবর্ন এখন তার সর্বশেষ অ্যালবাম স্ক্রিমের প্রচারণায় সারা বিশ্বে সফর করছে যা ২০১০ সালের ২২শে জুন মুক্তি পায়।[৫] সূচিপত্র ১ প্রাথমিক জীবন ২ সঙ্গীত যাত্রা ৩ তথ্যসূত্র ৪ বহিঃসংযোগ [সম্পাদনা] প্রাথমিক জীবনঅজি অসবর্ন, ১৯৪৮ সালের ৩রা ডিসেম্বর, ইংল্যান্ডের বামিংহামের এস্টনে জন্ম গ্রহণ করেন। তার বাবা জ্যাক যন্ত্রাংশ কারিগর হিসেবে কাজ করত কারখানায়। তার ছিল ৬ ভাইবোন এবং তারা মাত্র ২টি ছোট বেডরূম বিশিষ্ট বাসায় বাস করত। ডাইস্লেক্সিয়া রোগের তিনি অল্প বয়সেই আক্রান্ত হন ও অন্যান্য প্রতিবন্ধকতায় আক্রান্ত হন। বিদ্যালয়ের শাস্তি তার কিশোর জীবনকে কঠিন করে তোলে ও মাত্র ১৫ বছর বয়সে তিনি বিদ্যালয় ত্যাগ করেন। দ্যা বিটলস ব্যান্ডের ভক্ত হয়ে ওঠেন তিনি মাত্র ১৪ বছর বয়সে।[৪][৬] তিনি তারপর নির্মাণ শ্রমিক, কসাইখানার কর্মী, পানির পাইপ বসানোর কর্মী ও মোটর গাড়ির কারখানায় হর্ন মেরামতের মিস্ত্রি হিসেবেও কাজ করেন।[৪] তিনি কারাগারে ৬ সপ্তাহ কাটান একটি কাপড়ের দোকানের দরজা ভেঙ্গে চুরির প্রেক্ষিতে জরিমানা দিতে ব্যর্থ হয়ে।[৪] ১৯৬৭ সালের শেষের দিকে গিজ বাটলার তার প্রথম ব্যান্ড রেয়ার ব্রীড গঠন করেন অজি অসবর্নকে সাথে নিয়ে। দু’টি শো এর পরই ব্যান্ডটি ভেঙ্গে যায়। বাটলার এবং অজি আবার একত্রিত হন গিটারিস্ট টনি ইয়োম্মি এবং ড্রামার বিল ওয়ার্ডকে সাথে নিয়ে পলকা টাল্ক ব্লুজ ব্যান্ড গঠন করে। তারা তাদের নাম পরিবর্তন করে আর্থ নামে, কিন্তু এই নামে আরও একটি ব্যান্ড থাকায় তারা তাদের নাম শেষ পর্যন্ত রাখে ব্ল্যাক সাবাথ নামে। তারা আবিষ্কার করেন যে মানুষ ভয় পেতে কতটা পছন্দ করে ও প্রভাবিত হয়। তারা থিক করেন ভারী ব্লুজ ধাচের গান তারা করবেন মেঘলা শব্দ ও লিরিক দিয়ে। একটা দুর্গে তাদের প্রথম অ্যালবাম রেকর্ডের সময় গিজার গুপ্তবিদ্যা ওপর একটি বই পড়েন ও রাতে একটি কালো ছায়ামূর্তির তার বিছানার শেষে এমন একটা দুঃস্বপ্ন দেখেন। বাটলার এই স্বপ্নের কথা অসবর্নকে বলেন ও তারা একসাথে ব্ল্যাক সাবাথ গানের কথা লিখেন। ওয়ার্নার ব্রস. রেকর্ডসের অল্প পরিমাণের বিনিয়োগ ছাড়া তাদের ব্যান্ডটি মসৃণ গতির সাফল্যই লাভ করে। [সম্পাদনা] সঙ্গীত যাত্রা১৯৭৮ সালে অজি অসবর্ন ৩ মাসের জন্য ব্যান্ডটি ত্যাগ করেন ব্লিজার্ড অব অজ নামে সলো প্রজেক্ট শুরু করার জন্য।[৭][৮] ১৯৭৮ সালে তারা ভ্যান হেলেন ব্যান্ডের সাথে কনসার্ট করেন যেখানে তাদের পরিবেশনা সমালোচকদের কাছে পরিশ্রান্ত ও অনুপ্রেরণা বিহীন বলে মনে হয়েছে যেখানে ভ্যান হেলেনের পরিবেশনা ছিল তারুণ্যদীপ্ত। ইয়োম্মি ও অজি অসবর্ন দ্বন্ধ অনেক পুরোন ছিল। তাদের একমাত্র বোঝাপড়া ছিল যখন অজি বারবার তার কন্ঠ ধারণের জন্য ইয়োম্মিকে বলত ও ইয়োম্মি বারবার যত্নের সাথে তা করত। তার বিরুদ্ধে উশৃংখলার অভিযোগ এনে গিজার ও বিল ওয়ার্ডের সমর্থনের মাধ্যমে টনি তাকে দল থেকে বহিঃস্কার করে। অসবর্ন বলেন যে তার ড্রাগ ও অ্যালকোহলের ব্যবহার ব্যান্ডের অন্যান্য সদস্যদের চেয়ে বেশিও ছিল না আবার কমও ছিল না। সাবেক রেইনবো ব্যান্ডের গায়ক রনি জেমস ডিও তখন ব্ল্যাক সাবাথে যোগ দেন।[৯] ১৯৮০ সালে ড্রামার বিল ওয়ার্ড ব্ল্যাক সাবাথে থেকে বহিঃস্কৃত হন। তিনি অতিরিক্ত মাতলামির কারণে বাদ পড়েন। ওয়ার্ড পরে বলেনঃ আমি ছিলাম অবিশ্বাস্য ককমের মাতাল। দিনের মধ্যে ২৪ ঘন্টাই আমি মদে ডুবে থাকতাম। যখন আমি মঞ্চে উঠলাম তখন সবকিছু উজ্জ্বল ছিল না।আমি অনুভব করছিলাম যে আমি মরে যাচ্ছি ভেতরে ভেতরে। ১৯৮১ সালে অসবর্ন১৯৮০ সালে শ্যারন অসবোর্নের তত্ত্বাবধানে অজি অসবর্ন দ্যা ব্লিজার্ড অব অজ ব্যান্ডটি গড়ে তোলেন। তাদের প্রথম অ্যালবাম ব্লিজার্ড অব অজ ভালো বিক্রি হয় মেটাল ভক্তদের মাঝে। ১৯৯৪ সালে অজি অসবর্ন গ্র্যামি এ্যাওয়ার্ড জেতেন বেস্ট মেটাল পারফরম্যান্সের জন্য।[১০] এন এম ই পুরষ্কার ‘গড লাইক জিনিয়াস’ তিনি জেতেন ২০০৪ সালে। ২০০৮ সালে সন্মানজনক লিভিং লিজেন্ড পুরষ্কার জেতেন তিনি। অসবর্ন একজন বিচারকও ছিলেন ৬ষ্ঠ ও ১০ম ইন্ডিপেন্ডেন্ট মিউজিক এডওয়ার্ডস প্রতিযোগিতার। অসবর্ন জীবনে ২ বার বিয়ে করেন। ১৯৯২ সালে নিউ ইয়র্ক টাইমস এক প্রতিবেদনে বলেন যে অসবর্ন চার্চ অব ইংল্যান্ডের একজন সদস্য ও প্রতিটি শো-র আগে তিনি প্রার্থনা করেন। তার ক্যারিয়ারের প্রথম দিকে তার বিরুদ্ধে অভিযোগ ছিল তিনি তার গানের মাধ্যমে টিন এজারদের স্যাটানিজমের প্রতি উৎসাহিত করছেন। অনেকে তাকে গুপ্তবিদ্যা বিশেষজ্ঞ অ্যালিস্টার ক্রাউলির সাথে তুলনা করেন। অসবর্ন ও ক্রাউলির উভয়ই লজ্জাজনক এই উপাধি উপভোগ করেন।তবে অসবর্ন দৃঢ়ভাবে এই অভিযোগ প্রত্যাখান করেছেন। অনেক সমালোচক এই দু’জনকে এ্যান্টি ক্রিস্টিয়ান বলে অভিযুক্ত করেন। আসবর্ন ১৯৮২ সালে তার স্ত্রীর পোষাক পরিধান করেন যেহেতু সে এটা লুকিয়ে রেখেছিল, তারপর মাতাল অবস্থায় শহীদদের স্বরণে একটি স্মৃতিস্তম্ভে মূত্রত্যাগ করেন। একজন পুলিশ তাকে গ্রেফতার করেন এবং সান এন্টেনিও শহরে তাকে এক দশকের জন্য নিষিদ্ধ করে হয়। ২০১০ সালে একজন বিজ্ঞানী কনোমি ঘোষণা দেন যে তিনি অজি অসবর্নের জিনোম সিকোয়েন্স উৎঘাটন করবেন এটা জানার জন্য যে তিনি কিভাবে এত বছর এত ড্রাগ নেওয়ার পরও বেঁচে আছেন। 

====

http://bn.wikipedia.org/wiki/%E0%A6%85%E0%A6%9C%E0%A6%BF%E0%A6%A4%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%97%E0%A7%81%E0%A6%B9


উইকিপিডিয়া, মুক্ত বিশ্বকোষ থেকে ঝাঁপ দাও: পরিভ্রমণ, অনুসন্ধান অজিতকুমার গুহ (১৫ই এপ্রিল, ১৯১৪—১২ই নভেম্বর, ১৯৬৯) একজন বাঙালি শিক্ষাবিদ, লেখক ও বুদ্ধিজীবী। অজিতকুমার কুমিল্লা শহরের সুপারিবাগানে জন্মগ্রহণ করেন। ১৯৩০ সালে তিনি কুমিল্লার ঈশ্বর পাঠশালা থেকে ম্যাট্রিক পাস করে কুমিল্লা ভিক্টোরিয়া কলেজ থেকে আই. এ (১৯৩২) ও বি. এ (১৯৩৪)। ১৯৩৬ সালে কলকাতা বিশ্ববিদ্যালয়ে ভর্তি হন এবং সেখান থেকে বাংলায় এম. এ (১৯৩৯) পাস করেন। পরে তিনি বি.টি পরীক্ষায়ও প্রথম শ্রেণীতে প্রথম হয়ে উত্তীর্ণ হন। অজিতকুমার ১৯৪০-৪২ পর্যন্ত শান্তিনিকেতনে ছিলেন। সে সময় তিনি রবীন্দ্রসাহিত্যে ব্যুৎপত্তিলাভ করেন। পরর্বর্তীকালে এ বিষয়ে তিনি প্রজ্ঞাবান ও মননশীল প্রবন্ধ রচনা করেছিলেন। তিনি রবীন্দ্রনাথের সঞ্চয়িতা, সোনার তরী ও গীতাঞ্জলি এবং কালিদাসের মেঘদূত-এর মত গুরুত্বপূর্ণ সাহিত্যগ্রন্থ সম্পাদনা করেন ও এগুলির জন্য মূল্যবান ভূমিকা লেখেন। এছাড়াও সাহিত্য, শিক্ষা ও সংস্কৃতি সম্পর্কে তিনি বহু প্রবন্ধ রচনা করেন। ১৯৪২ সালে ঢাকার প্রিয়নাথ হাইস্কুলে শিক্ষকতার মধ্য দিয়ে অজিতকুমার কর্মজীবন শুরু করেন। প্রায় ছয় বছর এই স্কুলে শিক্ষকতা করার পর তিনি ১৯৪৮ সালে জগন্নাথ কলেজের বাংলা বিভাগের অধ্যাপক ও পরে বিভাগীয় প্রধান হন। তিনি ১৯৬৮ সালের ৩১ জুলাই এখান থেকে অবসর নেন। এর মধ্যে ১৯৫৭-৫৮ সালে তিনি ঢাকা বিশ্ববিদ্যালয়ের বাংলা বিভাগের খণ্ডকালীন অধ্যাপক ছিলেন। জগন্নাথ কলেজ ছেড়ে তিনি ঢাকার টিচার্স ট্রেনিং কলেজের উপাধ্যক্ষ পদে যোগদান করেন। অজিতকুমার রাজনীতি না করেও সংস্কৃতি চর্চার কারণে পাকিস্তান সরকারের রোষানলে পড়ে দুইবার কারারুদ্ধ হন। ভাষা আন্দোলনে সক্রিয় অংশগ্রহণ করার জন্য ১৯৫২ সালের ২৪ ফেব্রুয়ারি তিনি গ্রেফতার হন। প্রায় দেড় বছর কারাভোগের পর মুক্তি পেয়ে তিনি ১৯৫৪ সালের ৩০শে মে ৯২-ক ধারায় পুনরায় গ্রেফতার হন। এবার তিনি প্রায় এক বছর কারাভোগ করেন। অজিতকুমার ছিলেন একজন মুক্তচিন্তার মানুষ। এদেশের অসাম্প্রদায়িক ও র্ধর্মনিরপেক্ষ সাহিত্য-সংস্কৃতি চর্চার ধারা নির্মাণে তাঁর অবদান ও সাফল্য অপরিসীম। রবীন্দ্রসাহিত্যের অধ্যাপক এবং সুবক্তা হিসেবে তাঁর খ্যাতি ছিল। অজিতকুমার গুহ চিরকুমার ছিলেন। তিনি ১৯৬৯ সালের ১২ই নভেম্বর কুমিল্লার সুপারিবাগানে মৃত্যুবরণ করেন। 

====

http://bn.wikipedia.org/wiki/%E0%A6%85%E0%A6%9E%E0%A7%8D%E0%A6%9C%E0%A6%A8


অঞ্জন বৈজ্ঞানিক নাম Memecylon umbellatum এটি Memecylaceae পরিবারের একটি উদ্ভিদ। অন্যান্য নামের মধ্যে Delek air tree, Ironwood tree, Kaya, Mandi, Lakhonde প্রভৃতি উল্লেখযোগ্য। অন্যপ্রজাতি Memecylon edule । এটি একটি খর্বাকৃতির বৃক্ষ। এটি ৮-১৪মিটার পর্যন্ত লম্বা হতে পারে। এটিতে বছরে একবার বা দুবার চমৎকার নীল রং এর ফুল ফোটে। এর পাতা গনোরিয়ার চিকৎসায় ব্যবহৃত হতো। অন্যান্য আয়ুর্বেদীয় চিকিৎসায় এর ব্যবহার পরিলক্ষিত হয়। 

====

http://bn.wikipedia.org/wiki/%E0%A6%85%E0%A6%9F%E0%A6%BF%E0%A6%9C%E0%A6%AE


অত্মসংবৃতি বা অটিজম (ইংরেজি Autism অটিজ়্‌ম্‌) একটি নিউরোডেভেলপমেণ্টাল ডিজঅর্ডার যা বয়স তিন বছর হবার পূর্বেই প্রকাশ পায়। অত্মসংবৃতির শিশুরা সামাজিক অচরণে দূর্বল হয়, পারস্পরিক যোগাযোগের ক্ষেত্রে কম সক্ষম হয়। মানসিক সীমাবদ্ধতা ও একই কাজ বারবার করার প্রবণতা থেকে তাদের সনাক্ত করা যায়। এই রোগের কারণ সর্ম্পকে এখনও কোনও পরিষ্কার ধারণা পাওয়া যায়নি। তবে জেনেটিক কারণে এটি হয় বলে প্রমাণ আছে। অনেকে এর কারণ হিসেবে পারিপার্শ্বিক ঝুঁকির (যেমন: টিকা নেবার সীমাবদ্ধতা) কথা বললেও কোনও গবেষণায় এর প্রমাণ পাওয়া যায় না। এক-দুই বছর বয়সে শিশুর আচরণে এ রোগের লক্ষণ দেখা দিতে থাকে। অভিভাবকরাই সাধারণত প্রথমে এ রোগের লক্ষণ বুঝতে শুরু করেন। লক্ষণ প্রকাশ পেলে দ্রুত বিশেষজ্ঞের পরামর্শ নেয়া জরুরি। রোগ নির্ণয়ে মূলত শিশুর সম্পূর্ণ আচরণের ইতিহাস এবং স্নায়ুতাত্ত্বিক গণণার হিসাব বিবেচনা করা হয়। আক্রান্ত শিশুর পরিচর্যা করার জন্য দ্রুত ব্যবস্থা গ্রহণ অতন্ত গুরুত্বপূর্ণ। আচরণ বিশ্লেষণের মাধ্যমে আক্রান্তের পরিচর্যা বা এপ্লায়িড বিহেভিয়ার এন্যালিসিসের সাহায্যে আক্রান্তের চিকিৎসা করাই সর্বাধিক গ্রহণযোগ্য এবং কার্যকরী। অত্মসংবৃতির মাত্রা অত্যধিক বেশি হলে রোগীদের স্বাধীন জীবনযাপনের সম্ভাবনা খুব কম থাকে তবে কম মাত্রার রোগীদের বেলায় এ ক্ষেত্রে পূর্ণ বয়সে সফলতা আসার সম্ভাবনা বেশি। তবে এ রোগের ক্ষেত্রে একে জীবনযাপনের একটি বিশেষত্ব মনে করে চিকিৎসা করাই ভাল। অত্মসংবৃতির প্রকাশ বিভিন্ন অঞ্চলে বিভিন্ন হারে ঘটে। আধুনিক গবেষণা মতে, প্রতি হাজারে ১-২ জন অত্মসংবৃতিতে এবং এক হাজারে ৬ জন এএসডি রোগে আক্রান্ত হতে পারে। বিশেষ করে ১৯৮০ সালের পর থেকে আক্রান্ত হয়েছে জানা গেছে এমন রোগীর সংখ্যা বেড়ে গেছে। তবে এর পিছনে উন্নত রোগ নির্ণয় পদ্ধতি এবং সচেতনতা বৃদ্ধিই মূল কারণ বলে বিবেচিত হয়। অটিস্টিক শিশুরা অস্বাভাবিক আচরণ করতে পারে বা আকাঙ্ক্ষিত আচরণ করতে অক্ষম হতে পারে। নির্দিষ্ট বয়সে স্বাভাবিক আচরণের বহিঃপ্রকাশ ঘটলেও পরবর্তীতে তা হারিয়ে যেতে পারে। আবার নির্দিষ্ট সময় থেকে দেরিতেও সাধারণ ব্যবহারগুলোর দেখা যেতে পারে। এই ডেভেলপমেণ্টাল বিলম্বতার মাত্রা নির্ণয়ের ক্ষেত্রে সকল চিকিৎসকেরা একই সিদ্ধান্তে নাও আসতে পারেন। সূচিপত্র ১ ব্যাপকতা ২ আবিষ্কার ও গবেষণার ইতিহাস ৩ বৈশিষ্ট্যসমূহ ৪ আরও দেখুন ৫ বহিঃসংযোগ ৫.১ সাধারণ তথ্য ৫.২ সম্প্রদায় ৫.৩ গবেষণা এবং ওকালতি ৬ তথ্যসূত্র [সম্পাদনা] ব্যাপকতাসবচেয়ে প্রচলিত মতামত অনুসারে নতুন জন্মগ্রহণকারী প্রতি ১০,০০০ জীবিত শিশুর মধ্যে ৪.৫ জন আত্মসংবৃতিতে আক্রান্ত হয়ে থাকে। অবশ্য এটি যুক্তরাষ্ট্র ও যুক্তরাজ্যে পরিচালিত জরিপের ফলে প্রাপ্ত একটি পরিসংখ্যান। বর্তমানকালের পরিসাংখ্যিক গবেষণার ভিত্তিতে মোট জনসংখ্যা .২৫% থেকে .৫০% পর্যন্ত এ ধরণের রোগে আক্রান্ত বলে প্রমাণিত হয়েছে। এ ধরণের রোগ বলতে আত্মসংবৃতি, অ্যাসপারগারের লক্ষণ এবং পিডিডি-সমূহকে বোঝানো হয়। [সম্পাদনা] আবিষ্কার ও গবেষণার ইতিহাসচিত্র:Asperger kl2.jpg ১৯৪০-এর দশকে ডঃ হ্যান্স অ্যাসপারগার প্রথম আত্মসংবৃতি সম্পর্কিত একটি রোগের কথা প্রথম উল্লেখ করেন যা অ্যাসপারগারের লক্ষণ নামে পরিচিতআত্মসংবৃতি শব্দটি মূলত ইংরেজি Autism শব্দের পারিভাষিক প্রতিশব্দ। Autism শব্দটি প্রথম ইংরেজি ভাষায় ব্যবহৃত হয়। এটি প্রথম ব্যবহার করেন সুইস মনঃচিকিৎসক অয়গেন ব্লয়লার (Eugen Bleuler)। তিনি American Journal of Insanityতে প্রকাশিত তার একটি নিবন্ধে অস্বাভাবিকরকম এই শব্দটি ব্যবহার করেন। এটি গ্রিক শব্দ αυτος (আউতোস্‌ অর্থাৎ "আত্ম", "নিজ") থেকে এসেছে। ব্লয়লার একান্তভাবে ভগ্নমনস্ক (Schizophrenic) মানুষ, যারা অন্য লোকদের সাথে যোগাযোগ রক্ষা করতে পারে না তাদের বোঝাতে এই শব্দের প্রচলন করেন। বর্তমান পরিভাষায় ভগ্নমনস্কতা সম্পূর্ণ আলাদা রোগ। তবে কিছু কিছু ক্ষেত্রে এদের পৃথক করা কঠিন হতে পারে। তবে আত্মসংবৃতির চিকিৎসা শাস্ত্রগত শ্রেণিবিন্যাস ১৯৪৩ সালের আগে হয় নি। ১৯৪৩ সালে যুক্তরাষ্ট্রের মেরিল্যান্ড অঙ্গরাজ্যের বাল্টিমোরে অবস্থিত জন হপকিন্স হাসাপাতালের মনঃচিকিৎসক ডঃ লিও ক্যানার সর্বপ্রথম ১১ টি মানসিক ব্যাধিগ্রস্ত শিশুর আক্রমণাত্মক ব্যবহারের সামঞ্জস্যতা লক্ষ করে এ বিষয়ে একটি প্রতিবেদন করেন এবং এ ধরণের ব্যাধির নাম দেন "early infantile autism"। শিশুরা অন্য মানুষের সাথে সম্পর্ক স্থাপন বা যোগাযোগে উৎসাহ হারিয়ে ফেলে, এই রোগটিকে তিনি অটিজ্‌ম নামে চিহ্নিত করেন। এ বিষয়ে তার প্রথম প্রবন্ধ The Nervous Child নামক সাময়িকীতে প্রকাশিত হয়েছিল। তার বর্ণনার অনেক কিছুই এখনো আত্মসংবৃত শিশুদের চিকিৎসার জন্য প্রয়োগ করা হয়। প্রায় একই সময়ে অস্ট্রীয় বিজ্ঞানী ডঃ হ্যান্স অ্যাসপারগার একই ধরণের পর্যবেক্ষণ করেন। তবে তার পর্যবেক্ষণটি বেশ উঁচুমাত্রার এবং একটু অন্য ধরণের বৈশিষ্ট্যাবলীর জন্য প্রয়োগ করা হয়। এই বিষয়টির নাম অ্যাসপারগারের লক্ষণ বা Asperger's syndrome। তবে দ্বিতীয় বিশ্বযুদ্ধ এবং তার প্রবন্ধগুলো ইংরেজিতে অনূদিত না হওয়ার কারণে তার পর্যবেক্ষণগুলো অনেকদিন কোন স্বীকৃতি পায় নি। ১৯৯৭ সালে তার প্রবন্ধগুলো স্বীকৃতি পায় এবং ব্যাপক জনপ্রিয়তা লাভ করে। আত্মসংবৃতি এবং অ্যাসপারগারের লক্ষণ বর্তমানকালে পাঁচটি পরিব্যাপক উন্নয়নমূলক ব্যাধির (pervasive developmental disorder - PDD) দুইটি হিসেবে DSM-IV-TR (Diagnostic and Statistical Manual of Mental Disorders) -এর অন্তর্ভুক্ত হয়েছে। এই দুটিকে অটিস্টিক স্পেকট্রাম ব্যাধি (autism spectrum disorders - ASD)-ও বলা হয়ে থাকে। যোগাযোগ দক্ষতা, সামাজিক মিথস্ক্রিয়া এবং মানবীয় ব্যবহার-এর ত্রুটির বিভিন্ন মাত্রার উপর ভিত্তি করে এই রোগের শর্তগুলোকে আরও শ্রেণিবিভক্ত করা হয়। [সম্পাদনা] বৈশিষ্ট্যসমূহটেমপ্লেট:Unreferencedsect আত্মসংবৃতিতে আক্রান্তদের আচার-ব্যবহার এবং সংবেদন পদ্ধতি অন্যদের চেয়ে অনেক আলাদা হয় এবং আক্রান্তদের মধ্যেও থাকে অনেক পার্থক্য। শব্দ, আলো, স্পর্শ ইত্যাদি ছদ্মরুপগুলোর প্রতি আত্মসংবৃতদের আচরণ সাধারণদের থেকে বেশ পৃথক ও অদ্ভুত। শারীরিক দিক দিয়ে আত্মসংবৃতদের সাথে সাধারণদের কোন পার্থক্য করা যায় না। অবশ্য মাঝে মাঝে শারীরিক বিভিন্ন প্রতিবন্ধকতার সাথে আত্মসংবৃতি একসাথে আসে, সেক্ষেত্রও পার্থক্যগুলো হবে আপাত; কারণ দৈহিক পার্থক্য থাকলেও তার উপর আত্মসংবৃতি খুব একটা নির্ভর করে না। আত্মসংবৃতদের মস্তিষ্কের আকৃতি সাধারণের চেয়ে বড় হয়ে থাকে, তবে এর প্রভাব সম্বন্ধে এখনও সঠিক কিছু জানা যায় নি।[১] 

====

http://bn.wikipedia.org/wiki/%E0%A6%85%E0%A6%9F%E0%A7%8B_%E0%A6%AB%E0%A6%A8_%E0%A6%AC%E0%A6%BF%E0%A6%B8%E0%A6%AE%E0%A6%BE%E0%A6%B0%E0%A7%8D%E0%A6%95


অটো ফন বিস্‌মার্ক (জার্মান ভাষায়: Otto von Bismarck) (১লা এপ্রিল, ১৮১৫, শ্যোনহাউসেন, আল্টমার্ক, প্রুশিয়া - ৩০শে জুলাই, ১৮৯৮, ফ্রিডরিশরু, হামবুর্গ-এর কাছে) জার্মান সাম্রাজ্যের স্থপতি ও ১৮৭১-১৮৯০ পর্যন্ত এর প্রথম চ্যান্সেলর ছিলেন। তাঁর পূর্ণ নাম অটো এডুআর্ড লেওপোল্ড, ফুর্স্ট (রাজপুত্র) ফন বিসমার্ক, গ্রাফ (কাউন্ট) ফন বিসমার্ক-শ্যোনহাউসেন, হের্‌ৎসগ (ডিউক) ফন লাউয়েনবুর্গ (Otto Eduard Leopold, Fürst von Bismarck, Graf von Bismarck-Schönhausen, Herzog von Lauenburg)। অভ্যন্তরীণ বিষয়ে তিনি রক্ষণশীল ছিলেন, কিন্তু বৈদেশিক সম্পর্কের ক্ষেত্রে তিনি চাতুর্যের পরিচয় দেন। বিশেষ করে ১৮৭১ সালের পরে তিনি কতগুলি মিত্ররাষ্ট্রসংঘ গড়ে তোলেন এবং বেশ কিছু কূটনৈতিক পদক্ষেপের মাধ্যমে ইউরোপে শান্তি নিশ্চিত করে সেখানে জার্মানির নিজস্ব স্থান প্রতিষ্ঠিত করেন। বিসমার্ক গ্যোটিঙেন ও বার্লিন বিশ্ববিদ্যালয়ে আইন পড়েন। পড়া শেষ করে তিনি প্রুশীয় প্রশাসনে যোগ দেন এবং আখেন শহরে একজন বিচারকার্যীয় প্রশাসক হন। তাঁর কাজের পদ্ধতি গতানুগতিক না হওয়ায় সিনিয়রদের বিরাগভাজন হন এবং ২৪ বছর বয়সে প্রশাসন থেকে ইস্তফা দেন। ১৮৪৭ সালে তিনি প্রুশিয়ার আইনসভা ডিয়েটের সদস্য হন। ১৮৫১ সালে ফ্রাংকফুর্ট আম মাইনের জাতীয় আইনসভাতে তিনি প্রুশিয়ার প্রতিনিধিত্ব করে আলোচনায় আসেন। ১৮৫৯ সালে তাঁকে রাশিয়াতে রাষ্ট্রদূত করে পাঠানো হয়। ১৮৬২ সালের মার্চে তাঁকে ফেরত আনা হয় এবং এবার ফ্রান্সে রাষ্ট্রদূত করে পাঠানো হয়। ১৮৬২ সালে তিনি বার্লিনে প্রধানমন্ত্রী হিসেবে ফেরত আসেন। তিনি প্রুশিয়ার নেতৃত্বে জার্মানিকে একত্রিত করার কাজে মনোনিবেশ করেন। ১৮৬৬ সালে যুদ্ধে তিনি অস্ট্রিয়াকে পরাজিত করেন এবং জার্মানি থেকে দেশটিকে বিচ্ছিন্ন করে দেন। ১৮৭০ সালের ১৯শে জুলাই ৩য় নেপোলিয়ন প্রুশিয়ার বিরুদ্ধে যুদ্ধ ঘোষণা করলে দক্ষিণের জার্মান রাষ্ট্রগুলি উত্তরের জার্মান রাষ্ট্রগুলির সাথে একাত্মতা ঘোষণা করে। যুদ্ধে জার্মানদের বিজয়ের পর তারা রাজনৈতিকভাবে একতাবদ্ধ হয়ে জার্মান সাম্রাজ্যের জন্ম দেয়। বিসমার্ক ছিলেন নতুন জার্মান সাম্রাজ্যের নায়ক। তাঁকে চ্যান্সেলর উপাধি দেয়া হয়। তিনি জার্মানির প্রশাসনে সংস্কার সাধন করেন। গোটা জার্মানির জন্য এক মুদ্রা, একটি কেন্দ্রীয় ব্যাংক, এবং একই দেওয়ানী ও ফৌজদারী আইনের প্রবর্তন করেন। তিনি ১৮৭৮ সালে বার্লিন কংগ্রেসের সভাপতিত্ব করেন এবং বৃহৎ শক্তিগুলির মধ্যস্থতাকারী হিসবে পরিচয় লাভ করেন। ১৮৭৯ সালে অস্ট্রিয়া-হাঙ্গেরি সাম্রাজ্যের সাথে মিত্রতার বন্ধন স্থাপন করেন। অভ্যন্তরীণ ব্যাপারে সমাজতন্ত্রবিরোধী হলেও বিসমার্কই ইউরোপের প্রথম নেতা হিসেবে সামাজিক নিরাপত্তার ব্যবস্থা করেন এবং শ্রমিকদের জন্য দুর্ঘটনা, অসুস্থতা ও বার্ধক্যসংক্রান্ত বীমার ব্যবস্থা করেন। কিন্তু ১৮৯০ নাগাদ তাঁর নীতিগুলির বিরোধীর সংখ্যা বাড়তে থাকে এবং ঐ বছর মার্চে তিনি পদত্যাগে বাধ্য হন। জীবনের শেষ বছরগুলি তিনি আত্মজীবনী রচনায় কাটিয়ে দেন। 

====

http://bn.wikipedia.org/wiki/%E0%A6%85%E0%A6%9F%E0%A7%8B%E0%A6%AE%E0%A6%BE%E0%A6%A8_%E0%A6%B8%E0%A6%BE%E0%A6%AE%E0%A7%8D%E0%A6%B0%E0%A6%BE%E0%A6%9C%E0%A7%8D%E0%A6%AF


উস্‌মানীয় সাম্রাজ্য (ইংরেজি ভাষায়: Ottoman Empire) তুরস্ক-ভিত্তিক উসমানীয় বংশ কর্তৃক ১৪শ শতকে প্রতিষ্ঠিত সাম্রাজ্য। শৌর্যের শীর্ষে সাম্রাজ্যটি পশ্চিম এশিয়া, দক্ষিণ-পূর্ব ইউরোপ ও উত্তর-পূর্ব আফ্রিকার এক বিরাট অঞ্চলব্যাপী বিস্তৃত ছিল। [সম্পাদনা] ইতিহাসউসমানীয় বংশের প্রতিষ্ঠাতা উসমান একটি ক্ষুদ্র তূর্কী গোত্রের নেতা ছিলেন। এই গোত্রটি পরবর্তীতে অন্যান্য তূর্কী গোত্রগুলোকে পরাজিত করে নিজ প্রাধান্য প্রতিষ্ঠা করে। সেলজুক তুর্কদের সাম্রাজ্যের পতনের মধ্য দিয়ে উস্‌মানীয়দের উত্থান ঘটে। প্রকৃতপক্ষে ২য় মুহাম্মদের শাসনামলে (১৪৫১-১৪৮১) অন্য সব তুর্কি গোত্র উস্‌মানীয়দের বশ্যতা স্বীকারে বাধ্য হয়। কালক্রমে মধ্যপ্রাচ্য, উত্তর আফ্রিকা, গ্রীস ও বলকান অঞ্চল এবং প্রায় সমগ্র দক্ষিণ-পূর্ব ইউরোপ এদের অধিকারে আসে। উসমানীয় সাম্রাজ্য যা অটোমান সাম্রাজ্য নামে পাশ্চাত্যে পরিচিত, প্রায় ৬০০ বছর ধরে টিকে ছিল। উসমানীয় সম্রাটরা ছিলেন মুসলমান; তারা নিজেদের নামের সাথে খলিফা পদবী ব্যবহার করতেন। বিংশ শতকের শুরুর দিকে, প্রথম বিশ্বযুদ্ধ-পরবর্তী সময়ে আধুনিক তুরস্কের জন্মলাভের সাথে সাথে এই সাম্রাজ্যের অবসান হয়। সর্বশেষ উসমানীয় সম্রাট ছিলেন ষষ্ঠ মুহাম্মাদ (রাজত্বকাল ১৯১৮-১৯২২)। তুর্কি জাতীয়তাবাদী কামাল আতাতুর্ক ১৯২২ সালে তাঁকে ক্ষমতাচ্যূত করেন। এরপর তুর্কি প্রজাতন্ত্র স্থাপিত হয় এবং তখন থেকেই আধুনিক তুরস্কের জন্ম। 

====

http://bn.wikipedia.org/wiki/%E0%A6%85%E0%A6%9F%E0%A7%8B%E0%A6%AE%E0%A7%8B%E0%A6%AC%E0%A6%BE%E0%A6%87%E0%A6%B2


গাড়ি, মোটর গাড়ি বা অটোমোবাইল (ইংরেজি ভাষায়: Automobile) হচ্ছে চাকাযুক্ত এক প্রকার মোটরযান, যা যাত্রী পরিবহণে ব্যবহৃত হয়। এটি যাত্রী পরিবহণের সাথে সাথে নিজের ইঞ্জিনও পরিবহণ করে। গাড়ি সংজ্ঞার্থে ব্যবহৃত বেশিরভাগ যান রাস্তায় চলার জন্য তৈরি করা হয়, সাধারণত এক থেকে আট জন মানুষ বহন করতে পারে ও চাকার পরিমাণ থাকে চার। এটি মালপত্র পরিবহণের তুলনায় মূলত মানুষ বা যাত্রী পরিবহণের জন্যই তৈরি করা হয়।[১] বিশ্বব্যাপী প্রায় ৬০ কোটি যাত্রীবাহী গাড়ি রয়েছে (গড়ে প্রতি এগারো জনের জন্য একটি গাড়ি)।[২][৩] ২০০৭ সালে বিশ্বের রাস্তাগুলো দিয়ে প্রায় ৮০ কোটি ৬০ লক্ষ গাড়ি ও হালকা ট্রাক চলাচল করেছে এবং সেগুলো এক বছরে প্রায় ১০০ কোটি ঘনমিটার পেট্রোল/গ্যাসোলিন এবং ডিজেল পুড়িয়েছে। এই সংখ্যাগুলো বর্তমানে দ্রুতগতিতে বৃদ্ধি পাচ্ছে, বিশেষ করে চীন ও ভারতে।[৪] 

====

http://bn.wikipedia.org/wiki/%E0%A6%85%E0%A6%A3%E0%A7%81%E0%A6%9C%E0%A7%80%E0%A6%AC_%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8


অণুজীব বিজ্ঞান (Microbiology)হল জীববিজ্ঞান এর একটি শাখা যেখানে অণুজীব নিয়ে আলোচনা করা হয়। সূচিপত্র ১ অণুজীব ২ অণুজীব বিজ্ঞানী ৩ আলোচ্য বিষয় ৩.১ অণুজীব ও স্বাস্থ্য ৩.২ পরিবেশ অণুজীব বিজ্ঞান ৩.৩ ফলিত অণুজীব বিজ্ঞান ৩.৩.১ অণুজীব ও খাদ্য ৩.৩.২ অণুজীব ও জৈবপ্রযুক্তি ৩.৩.৩ অণূজীব ও পরিবেশ দুষণ ৩.৩.৪ অণুজীব ও জ্বালানি ৩.৩.৫ অণুজীব ও খনিজ পদার্থ ৩.৩.৬ অণুজীব ও কৃষি ৩.৩.৭ অণুজীব ও ভেষজবিদ্যা(Pharmacy) ৩.৩.৮ অণুজীব বিজ্ঞান ও জেনেটিক ইঞ্জিনিয়ারিং ৪ বাংলাদেশের অণুজীব বিজ্ঞানীগন [সম্পাদনা] অণুজীব বিভিন্ন ধরণের ব্যাক্টেরিয়াব্যাক্টেরিয়া (Bacteria), ভাইরাস (Virus), ছত্রাক (Fungi), শৈবাল (Algae), প্রটোজোয়া(Protozoa), আরকিয়া (Archaea) ইত্যাদি এককোষী জীব অণুজীবের অন্তর্গত (যদিও বহুকোষী ছত্রাক ও শৈবাল পাওয়া যায়)। [সম্পাদনা] অণুজীব বিজ্ঞানী১৬৭৬ সালে ব্রিটিশ সৌখিন বিজ্ঞানী অ্যান্থনি ভন লিউয়েনহুক (Leeuwenhoek) সর্ব প্রথম অণুজীব আবিষ্কার করেণ। যে সকল বিজ্ঞানী অণুজীব বিজ্ঞান কে আধুনিক বিজ্ঞানের এক সম্ভাবনীয় শাখা হিসেবে গড়ে তুলেছেন তাদের মধ্যে লুই পাস্তুর (Louis Pasteur), রবার্ট কখ (Robert Koch), অ্যালেকজান্ডার ফ্লেমিং (Alexander Fleming), সারগেই উইনুগার্ডস্কি (Sergei winogradsky), মারটিনাস বেইজারিঙ্ক (Martinus_Beijerinck) এর অবদান অন্যতম। লুই পাস্তুর[সম্পাদনা] আলোচ্য বিষয়অণুজীব বিজ্ঞান অণুজীবের কোষীয় গঠন, শারীরত্বত্ত (Metabolism), বংশগতি (Genetics), বৃদ্ধি(Growth), বাস্তুসংস্থান (Ecology), বিবর্তণ (Evolution)ইত্যাদি নিয়ে আলোচনা করে। তাছাড়া যেহেতু কিছু অণুজীব ( জীবানু) ও অন্যান্যপশু পাখির বিভিন্ন সংক্রামক রোগ ঘটাতে পারে, ফলে এই সব রোগ, সেই সাথে এদের প্রতিরোধ ও প্রতিকারও অণুজীব বিজ্ঞানে আলোচ্য বিষয়। সেই সাথে আমাদের শরীর কিভাবে এই সব জীবানুর সাথে লড়াই করে তা মূলত অণুজীব বিজ্ঞানেরই আর এক শাখা ইমিউনলজি(immunology) তে আলোচনা করা হয়। জীবনরক্ষাকারী ঔষধ অ্যান্টিবায়োটিক (Antibiotic) অণুজীব বিজ্ঞানের এক বিশাল আবিষ্কার। অ্যান্টিবায়োটিক হল এমন সব পদার্থ যা কিনা একধরনের অণুজীব তৈরি করে এবং তা অন্য অণুজীবের বিপক্ষে কাজ করে। রোগ প্রতিরোধকারী নানা ভ্যাক্সিন ও রোগ প্রতিকারকারী বিভিন্ন ঔষধের এক গুরুত্বপূর্ণ উপাদান স্টেরয়েড অণুজীব হতে পাওয়া যায়। [সম্পাদনা] অণুজীব ও স্বাস্থ্য[সম্পাদনা] পরিবেশ অণুজীব বিজ্ঞান[সম্পাদনা] ফলিত অণুজীব বিজ্ঞানঅনুজীব বিজ্ঞানের এই শাখায় অণুজীবে বিভিন্ন ব্যবহারিক প্রয়োগ নিয়ে আলোচনা করা হয়। [সম্পাদনা] অণুজীব ও খাদ্য পনিরঅণুজীব বিজ্ঞানের একটি গুরুত্বপূর্ণ শাখা হচ্ছে ফলিত অণুজীববিদ্যা (Applied Microbiology)। বিভিন্ন রকম খাদ্য প্রস্তুতি (Preparation)ও প্রক্রিয়াজাত (Processing)করণে অণুজীববিদ্যা অত্যন্ত প্রয়োজনিয় এক বিষয়। দুধ হতে প্রস্তুতকৃত বিভিন্ন খাদ্য যেমন দই, পনির, ছানা ইত্যাদি মূলত দুধের শর্করার ওপর অণুজীবের গাজন (fermentation) প্রক্রিয়ার ফসল। তাছাড়া যেহেতু অনেক খাবার অণুজীবের জৈবিক ক্রিয়ার (Metabolism) দরুন নষ্ট হতে পারে ফলে এগুলোর প্রক্রিয়াজাত করণে অণুজীব বিজ্ঞানের জ্ঞান গুরুত্বপূর্ণ ভূমিকা পালন করে। বিভিন্ন খাদ্যমান স্বাদকারক উপাদান যেমন টেস্টিং সল্ট এই জৈবিক পদ্ধতিতে উৎপাদন করা হয়। বিভিন্ন দেশে (যেমন জাপান, ইন্দোনেশিয়া, চীন, ভারত ইত্যাদি) অনেক অণুজীবকে খাদ্য হিসেবেও ব্যবহার করা হয়। আমাদের দেশের বিসিএসআইআর এর বিজ্ঞানীরা আমাদের দেশের আবহাওয়ায় সার বছর উৎপাদনক্ষম শৈবাল স্পিরুলিনা (Spirulina)আবিষ্কার করেছেন, যা খাদ্য হিসেবে শুধু সুস্বাদুই নয়, সেই সাথে পুষ্টিকরও বটে। [সম্পাদনা] অণুজীব ও জৈবপ্রযুক্তিচামড়া প্রক্রিয়াজাতকরণ, কাগজের মন্ড প্রস্তুতি, কাপড় উৎপাদন ইত্যাদি শিল্পে অণুজীবের ঊৎসেচক (enzyme) গুরুত্বপূর্ণ ভূমিকা পালন করে। ফলে এই সব শিল্প-কারখানায় অণুজীব বিজ্ঞানীর উপস্থিতি অপরিহার্য। তাছাড়া বিভিন্ন বানিজ্যিকভাবে গুরুত্বপূর্ণ রাসায়নিক পদার্থ যেমন এসিটিক এসিড (Acetic acid) , সাইট্রিক এসিড (Citric acid), এলকোহল(Alcohol), এসিটোন (Acetone), বিউটানল (Butanol), ফিউমারিক এসিড(Fumaric acid), ইত্যাদি জৈবিক পদ্ধতিতে উৎপাদন, রাসায়নিক পদ্ধতিতে উৎপাদন অপেক্ষা সাশ্রয়ী। আর এই জৈবিক কাজটি করে দেয় অণুজীব। জীবনরক্ষাকারী ঔষধ অ্যান্টিবায়োটিক (Antibiotic)অণুজীব বিজ্ঞানের এক বিশাল আবিষ্কার। অ্যান্টিবায়োটিক হল এমন সব পদার্থ যা কিনা একধরনের অণুজীব তৈরি করে এবং তা অন্য অণুজীবের বিপক্ষে কাজ করে। [সম্পাদনা] অণূজীব ও পরিবেশ দুষণআমাদের এই আধুনিক দৈনদ্দিন জীবনে বিজ্ঞানের এক অভিশাপ হচ্ছে দূষণ। এটা থেকে পরিত্রাণের অন্যতম পথ হল অণূজীব। কিছু পদার্থ (যা বিগত কয়েক শতকে আমরা পৃথিবীতে আবির্ভাব ঘটিয়েছি, যেমনঃ প্লাস্টিক, ডিডিটি ইত্যাদি) ছাড়া আর সব পদার্থই কোনো না কোনো অণুজীব তার খাদ্য হিসেবে গ্রহণ করতে পারে। অবশেষে সে যা নিসৃত করে তা হয় পরিবেশ বান্ধব (Environment friendly)অথবা সেই সাথে বানিজ্যিক ভাবে গুরুত্বপূর্ণ। আজকাল অনেক দেশে বিভিন্ন কীট-পতঙ্গ থেকে ফসলকে রক্ষা করতে অণুজীব ব্যবহৃত হচ্ছে। [সম্পাদনা] অণুজীব ও জ্বালানিঅণুজীবের আর এক চমক হল জৈবজ্বালানী (biofuel)। কিছু কিছু অনুজীব মিথেন (Methen) গ্যাস উৎপাদন করতে পারে। বাংলাদেশে যে প্রাকৃতিক গ্যাস পাওয়া যায় তার প্রায় ৯৬% হল মিথেন, অন্যদিকে অণুজীব কর্তৃক উৎপাদিত জৈবগ্যাসে মিথেন এর পরিমাণ প্রায় ৬০-৭০%। জৈবডিজেল (Biodiesel) দ্বারা এখন ব্রাজিলে গাড়ি চালানো সম্ভব হয়েছে। আসলে জৈবডিজেল হল এলকোহল (মূলত মিথানল), উদ্ভিদ তেল, প্রানিজ তেলের মিশ্রণ। এলকোহল শিল্প-কারখানায় শর্করার হতে গাজন প্রক্রিয়ায় অণূজীবের সাহায্যে তৈরি করা হয়। [সম্পাদনা] অণুজীব ও খনিজ পদার্থখনি থেকে বিভিন্ন খনিজ পদার্থ উত্তোলনের নানা পর্যায়ে অণুজীবের গুরুত্বপূর্ণ অবদান আছে। মাটির নিচে খনিজ তেলের উপস্থিতি ঐ স্থানে পেট্রোলিয়াম ভক্ষণকারী ব্যাক্টেরিয়ার উপস্থিতি থেকে জানা যায়। অন্যান্য খনিজ পদার্থ যেমন সালফার এর উত্তোলনে সালফার জারণকারী (Sulfate oxidizer) ব্যাক্টেরিয়া ব্যবহার করা হয়। [সম্পাদনা] অণুজীব ও কৃষিজৈবসারও আসলে অণুজীবের কার্যাবলীর ফসল। জৈবসার হিসেবে মাটিতে নাইট্রোজেন সংবন্ধনকারী ব্যাক্টেরিয়া (যেমনঃ Rhizobium, Azorihobium, Azotobacter) ব্যাবহার করা হয় যা মাটিতে প্রয়োজন মতো নাইট্রোজেন সংবন্ধন করে। তবে আমাদের দেশে ব্যবহৃত গোবরও জৈবসার বলে গণ্য করা হয়। বাংলাদেশে সার তৈরির প্রধান কাচামাল গ্যাস শেষ হয়ে গেলে, আমাদের জন্য জৈবসার ব্যবহার করা অনেক লাভজনক হবে। তাছাড়া জৈবসার পরিবেশের উপর কোনো ক্ষতিকর প্রভাব ফেলে না। [সম্পাদনা] অণুজীব ও ভেষজবিদ্যা(Pharmacy)[সম্পাদনা] অণুজীব বিজ্ঞান ও জেনেটিক ইঞ্জিনিয়ারিংঅণুজীবের সবচাইতে আকর্ষণীয় বৈশিষ্ট্য হল এদের অনেক বৈশিষ্ট্য জেনেটিক রিকম্বিনেশনের (Genetic Recombination দ্বারা পরিবর্তণ, পরিবর্ধণ করা যায়। ডায়াবেটিক রুগীর এক অত্যাবশকীয় ঔষধ ইন্সুলিন (Insulin) এখন বানিজ্যিকভাবে প্রস্তুত করা যাচ্ছে কারণ মানুষের ইন্সুলিন সংশ্লেষণকারী জিন (Gene) আমাদের অন্ত্রের ব্যাক্টেরিয়া ইসচেরিচিয়া কোলাই (Escherichia coli)এর জিনে প্রতিস্থাপন করা সম্ভব হয়েছে। শিল্প ক্ষেত্রে এখন এই রিকম্বিনেন্ট ব্যাক্টেরিয়া থেকেই ব্যাপক পরিমাণে ও সস্তায় ইন্সুলিন প্রস্তুত করা হয়। [সম্পাদনা] বাংলাদেশের অণুজীব বিজ্ঞানীগনবাংলাদেশের খ্যাতিমান অণুজীব বিজ্ঞানীদের মধ্যে অধ্যাপক ডঃ মাহবুবুর রহমান খান, অধ্যাপক ডঃ কাজী মোঃ সুলতানুল আজিজ, মরহুম মেজর জেনারেল (অবঃ) ডাঃ এম. আর. চৌধুরী, মেজর জেনারেল (অবঃ) ডাঃ মতিউর রহমান, অধ্যাপক ডঃ এ. কে. এম. সিরাজুল ইসলাম খান, অধ্যাপক ডঃ নইম চৌধুরী, এর নাম উল্লেখ যোগ্য। বাংলাদেশের একজন প্রতিতযশা অণুজীব বিজ্ঞানী মরহুম অধ্যাপক ডঃ আনোয়ারুল আজিম চৌধুরি ১৯৭৯ সালে ঢাকা বিশ্ববিদ্যালয়ে অণুজীব বিজ্ঞান বিভাগ চালু করেণ। বাংলাদেশের অণুজীব বিজ্ঞানীদের একটি সংগঠন হল বাংলাদেশ অণূজীব বিজ্ঞান সমিতি 

====

http://bn.wikipedia.org/wiki/%E0%A6%85%E0%A6%A4%E0%A6%BF%E0%A6%A8%E0%A6%AC%E0%A6%A4%E0%A6%BE%E0%A6%B0%E0%A6%BE


অতিনবতারা (ইংরেজি ভাষায়: Supernova সুপারনোভা) হলো এক ধরনের নাক্ষত্রিক বিস্ফোরণ যার ফলশ্রুতিতে নক্ষত্র ধ্বংসপ্রাপ্ত হয় এবং অবশেষরূপে থাকে নিউট্রন তারা কিংবা কৃষ্ণবিবর। সূর্যের চেয়ে তিন গুণ বেশি ভরের নক্ষত্রসমূহের অভ্যন্তরে হাইড্রোজেনের সংযোজন বিক্রিয়ায় তৈরি হয় হিলিয়াম, হিলিয়ামের সংযোজনে তৈরি হয় কার্বন এবং সেই কার্বনের সংযোজনে তৈরি হয় লোহা। লোহা তৈরির মধ্য দিয়ে কেন্দ্রীণ বিক্রিয়াসমূহের পরম্পরার পরিসমাপ্তি ঘটে, কারণ এর পরের বিক্রিয়াটি তাপশোষী। এমনই এক সময়ে নক্ষত্রের অভ্যন্তরস্থ বহির্মুখী চাপ যথেষ্ট পরিমাণ কমে যাওয়ায় এটি আর মহাকর্ষীয় আকর্ষণ বলকে ঠেকিয়ে রাখতে পারে না, ফলে নক্ষত্রে ঘটে এক প্রচণ্ড অন্তস্ফোটন (Implosion)। নক্ষত্রটির বেশীরভাগ ভরই এর কেন্দ্রে সংকুচিত হয়ে পড়ে, আর গ্যাসীয় বাতাবরণটি ছিন্ন-বিচ্ছিন্ন হয়ে প্রবলবেগে চারদিকে ছড়িয়ে পড়ে। এই ঘটনাই অতিনবতারা বিস্ফোরণ হিসেবে পরিচিত। এই ধরনের বিস্ফোরণে বিপুল পরিমাণ শক্তি নির্গত হয় এবং সংশ্লিষ্ট নক্ষত্রটি সাময়িকভাবে পুরো ছায়াপথের চেয়েও বেশী উজ্জ্বল হয়ে ওঠে। অতিনবতারা বিস্ফোরণকে নিষ্ক্রান্ত গ্যাসীয় পদার্থসমূহে উপস্থিত হাইড্রোজেনের পরিমাণের ভিত্তিতে ২ ভাগে ভাগ করা হয় --- নির্গত পদার্থ হাইড্রোজেন-সমৃদ্ধ হলে ধরন-২ আর হাইড্রোজেনের পরিমাণ অল্প হলে ধরন-১। অনেক অনেক আগে থেকেই মানুষ অতিনবতারা সম্পর্কে জানত। ১০৫৪ খ্রীষ্টাব্দে চীনা জ্যোতির্বিদেরা একটি অতিনবতারা দেখেছিলেন বলে উল্লেখ পাওয়া যায়। সাম্প্রতিককালে বৃহৎ ম্যাজেলানীয় মেঘে (LMC) SN1987A নামের যে অতিনবতারাটির বিস্ফোরণ সংঘটিত হয়েছে, তা প্রায় খালি চোখেই দেখা গিয়েছিল। অতিনবতারার বিস্ফোরণে অনেক ভারী মৌলিক পদার্থ তৈরি হয়ে ছায়াপথে ছড়িয়ে পড়তে পারে। কেপলারের অতিনবতারার অবশেষ, একটি বহু তরঙ্গ দৈর্ঘ্য রঞ্জন-রশ্মি চিত্র (চন্দ্র রঞ্জন-রশ্মি মানমন্দির)সূচিপত্র ১ নামকরণ ১.১ সুপারনোভা নামের উৎস ১.২ অতিনবতারাসমূহের নামকরণ নীতিমালা ২ পর্যবেক্ষণের ইতিহাস ৩ আবিষ্কার ৪ শ্রেণীবিভাগ ৫ বর্তমান মডেলসমূহ ৫.১ ধরণ Iএ ৫.২ ধরণ Iবি এবং Iসি ৫.৩ ধরণ II ৫.৪ অপ্রতিসাম্য ৫.৫ ধরণ Iএ বনাম কেন্দ্র বিধ্বংসী ৬ আন্তঃনাক্ষত্রিক প্রভাব ৬.১ ভারি মৌলের উৎস ৬.২ নাক্ষত্রিক বিবর্তনে অবদান ৬.৩ পৃথিবীর উপর প্রভাব ৭ আকাশগঙ্গা প্রার্থীসমূহ ৮ আরও দেখুন ৯ তথ্যসূত্র ১০ প্রাসঙ্গিক অধ্যয়ন ১১ বহিঃসংযোগ [সম্পাদনা] নামকরণ[সম্পাদনা] সুপারনোভা নামের উৎসলাতিন ভাষায় নোভা শব্দের অর্থ নতুন। নোভা দ্বারা খ-গোলকে অবস্থিত এমন তারাদেরকে বুঝায় যাদেরকে অতি উজ্জ্বল দেখায়। নোভার সাথে সুপার নামীয় উপসর্গটি যোগ হয় সুপারনোভা হয়েছে যা একই সাথে নোভা এবং সুপারনোভার পার্থক্যটি চিহ্নিত করে দিচ্ছে। সুপারনোভা বলতেও ক্রমশ উজ্জ্বলতর হচ্ছে এমন তারাকে বুঝায়, কিন্তু এক্ষেত্রে তারার উজ্জ্বলতার কারণ এবং প্রক্রিয়া একেবারে ভিন্ন। মেরিয়াম-ওয়েবস্টার্‌স কলেজিয়েট অভিধান থেকে পাওয়া তথ্যানুসারে সুপারনোভা শব্দটি ১৯২৬ সালে প্রথম ব্যবহৃত হয়। সুপারনোভার বংলা করা হয়েছে অতিনবতারা। স্পষ্টতই নবতারার সাথে অতি উপসর্গ যুক্ত হয়েছে এটির উৎপত্তি ঘটেছে। নবতারা বলতে নোভাকে বুঝায়। [সম্পাদনা] অতিনবতারাসমূহের নামকরণ নীতিমালা এনজিসি ৪৫২৬ ছায়াপথে অবস্থিত এসএন ১৯৯৪ডি নামক অতিনবতারা (নিচের বামদিকে অবস্থিত উজ্জ্বল দাগ)। নাসা, এসা, হাবল কি প্রকল্পের দল এবং হাই-জেড অতিনবতারা অনুসন্ধান দল কর্তৃক তোলা ছবি।নতুন অতিনবতারা আবিষ্কৃত হলে তার তথ্য ইন্টারন্যাশনাল অ্যাস্ট্রোনমিক্যাল ইউনিয়ন-এর সেন্ট্রাল ব্যুরো ফর অ্যাস্ট্রোনমিক্যাল টেলিগ্রাম্‌স শীর্ষক বিভাগে প্রেরিত হয়। উক্ত বিভাগ একটি বিজ্ঞপ্তির মাধ্যমে অতিনবতারাটির নামসহ তার বর্ণনা প্রচার করে। অতিনবতারাটি আবিষ্কারের বছর এবং তার পরে এক বা দুই বর্ণের একটি নির্দেশক দ্বারা নামকরণ করা হয়। এক বছরে আবিষ্কৃত প্রথম ২৬টি অতিনবতারার নামে নির্দেশক হিসেবে ইংরেজি বর্ণমালার এ থেকে জেড পর্যন্ত বর্ণগুলোর বড় হাতের অক্ষর ব্যবহার করা হয়। এরপর ব্যবহৃত হয় জোড়ায় জোড়ায় ছোট হাতের অক্ষর, যেমন: এএ, এবি ইত্যাদি।[১] পেশাদার ও শৌখিন জ্যোতির্বিদরা বছরে প্রায় কয়েকশো পর্যন্ত অতিনবতারা খুঁজে পান। যেমন, ২০০৫ সালে ৩৬৭টি এবং ২০০৬ সালে ৫৫১টি অতিনবতারা আবিষ্কৃত হয়। উদাহরণস্বরূপ, ২০০৫ সালে আবিষ্কৃত সর্বশেষ অতিনবতারাটির নাম রাখা হয় এসএন ২০০৫এনসি যা দ্বারা বোঝা যায় এটি ২০০৫ সালে আবিষ্কৃত ৩৬৭তম অতিনবতারা।[২] ঐতিহাসিক অতিনবতারাগুলোর নামকরণের ক্ষেত্রে শুধুমাত্র তাদের আবিষ্কারের বছরই ব্যবহার করা হয়, যেমন: এসএন ১৮৫, এসএন ১০০৬, এসএন ১০৫৪ (টাইকোর নবতারা) এবং এসএন ১৬০৪ (কেপলারের তারা)। ১৮৮৫ সালের আগে কোন বছর একাধিক অতিনবতারা আবিষ্কৃত হয় নি। সেই বছরও অবশ্য একটি অতিনবতারা আবিষ্কৃত হয়েছিল। কিন্তু ১৮৮৫ সাল থেকেই অতিনবতারার নামের সাথে বর্ণমালা নির্দেশক ব্যবহৃত হতে শুরু করে। যেমন এসএন ১৮৮৫এ, এসএন ১৯০৭এ ইত্যাদি। প্রকৃতপক্ষে ১৯৪৭ সাল পর্যন্তই একটির বেশি অতিনবতারা খুঁজে পাওয়া যায়নি। তাই একটি হলেও নামের সাথে বর্ণমালা নির্দেশক ব্যভহৃত হওয়ার ঘটনা সর্বশেষে ঘটেছে এসএন ১৯৪৭এ নামক অতিনবতারার ক্ষেত্রে। নামের শুরুতে ব্যবহৃত "এসএন" একটি ঐচ্ছিক উপসর্গ। [সম্পাদনা] পর্যবেক্ষণের ইতিহাসএই বিষয়ে মূল নিবন্ধের জন্য দেখুন: অতিনবতারা পর্যবেক্ষণের ইতিহাস কাঁকড়া নীহারিকা, এসএন ১০৫৪ নামক অতিনবতারার সাথে সংশ্লিষ্ট একটি পালসার উইন্ড নীহারিকা।অবলোকিত প্রাচীনতম নীহারিকার নাম এসএন ১৮৫। চীনা জ্যোতির্বিজ্ঞানীরা ১৮৫ খ্রিস্টাব্দে এটি অবলোকন করেছিল। ব্যাপকভাবে প্রথম নীহারিকা অবলোকন করা হয় ১০৫৪ সালে। চীনারাই সেবার এসএন ১০৫৪ নামক অতিনবতারাটি অবলোকন করেছিল। আকাশগঙ্গায় পর্যবেক্ষণকৃত সর্বশেষ অতিনবতারা দুটি ছিল এসএন ১৫৭২ এবং এসএন ১৬০৪। এই অতিনবতারাদ্বয়ের পর্যবেক্ষণ ইউরোপ মহাদেশে জ্যোতির্বিজ্ঞানের প্রসারে বিশেষ অবদান রেখেছিল। কারণ চাঁদ এবং গ্রহসমূহের বাইরে অবস্থিত মহাবিশ্বের অংশসমূহ অপরিবর্তনীয় বলে এরিস্টটল যে মতবাদের প্রসার ঘটিয়েছিলেন তার বিরুদ্ধে এগুলো ছিল যথোপযুক্ত প্রমাণ।[৩] সম্প্রতি অনেক দূরে অবস্থিত তারার বিস্ফোরণের মাধ্যমে সৃষ্টি অতিনবতারা পর্যবেক্ষণ করে দেখা গেছে ধর্তব্যের তুলনায় তাদের উজ্জ্বলতা বেশ কম। মহাবিশ্বের প্রসারিত হওয়ার বেগ যে প্রতিনিয়ত বৃদ্ধি পাচ্ছে, এই পর্যবেক্ষণ তার সপক্ষে ভালো প্রমাণ খাড়া করে।[৪][৫] [সম্পাদনা] আবিষ্কারঅতিনবতারা একটি বিরল ঘটনা, আকাশগঙ্গার মতো ছায়াপথে প্রতি ৫০ বছরে সর্বোচ্চ একবার এটি ঘটতে দেখা যায়। তাই অতিনবতারা গবেষণার জন্য অনেতগুলো ছায়াপথকে একসাথে খুব সূক্ষ্ণভাবে পর্যবেক্ষণ করতে হবে। দূরের ছায়াপথে অতিনবতারা সংঘটন সম্বন্ধে সঠিকভাবে ভবিষ্যদ্বাণী করা সম্ভব নয়। যখন সেগুল আবিষ্কৃত হয় ততক্ষনে বিস্ফোরণ প্রক্রিয়া চলতে শুরু করে। তাই বৈজ্ঞানিক সত্যতার বিচারে এই পর্যবেক্ষণকে উত্তীর্ণ করাতে গেলে প্রতিটি অতিনবতারার সর্বোচ্চ উজ্জ্বল অবস্থার পর্যবেক্ষণ করতে হয়। সে কারণে সর্বোচ্চ উজ্জ্বলতায় পৌঁছানোর পূর্বেই প্রতিটি অতিনবতারা আবিষ্কার করা খুব প্রয়োজন। পেশাদার জ্যোতির্বিজ্ঞানীদের তুলনায় শৌখিন জ্যোতির্বিদদের সংখ্যা অনেক বেশি। শৌখিনরাই তাই অতিনবতারা আবিষ্কারের ক্ষেত্রে বেশি অবদান রেখেছে। অপেক্ষাকৃত নিকটবর্তী ছায়াপথগুলোকে আলোকীয় দূরবীনের সাহায্যে নিয়মিত পর্যবেক্ষণ করার মাধ্যমে তারা এ আবিষ্কার সম্ভব করে তুলেছে। নতুন ছবিগুলোর সাথে আগের তোলা ছবিগুলোর তুলনা করার মাধ্যমে এ ধরণের পর্যবেক্ষণ করা যায়। বিংশ শতাব্দীর শেষ দিকে অতিনবতারা শিকারের জন্য কম্পিউটার নিয়ন্ত্রিত দূরবীন এবং চার্জ কাপল্‌ড ডিভাইস তথা সিসিডি'র ব্যবহার অনেক বেড়ে গেছে। শৌখিন জ্যোতির্বিদদের কাছে এগুলো বেশ জনপ্রিয়। এর পাশাপাশি পেশাদার পর্যায়ে অতিনবতারা পর্যবেক্ষণের জন্য Katzman Automatic Imaging Telescope-এর মত সুবৃহৎ স্থাপনা নির্মিত হয়েছে। এছাড়া অধুনা সুপারনোভা আর্লি ওয়ার্নিং সিস্টেম (স্নিউজ - SNEWS)-এর মাধ্যমে নিউট্রিনো চিহ্নিত করে আকাশগঙ্গার অতিনবতারা বিস্ফোরণের আগাম সংবাদ লাভের ব্যবস্থা করা হয়েছে। অতিনবতারা বিস্ফোরণের সময় প্রচুর পরিমাণে নিউট্রিনো তৈরি হয় এবং এই নিউট্রিনো আন্তঃনাক্ষত্রিক ধূলি, গ্যাস এবং মহাজাগতিক ধূলি দ্বারা বিক্ষিপ্ত বা শোষিত হয়ে যায় না। অতিনবতারা বিস্ফোরণ সংক্রান্ত গবেষণাকে দুই শ্রেণীতে বিভক্ত করা যায়: অপেক্ষাকৃত নিকটবর্তী ঘটনাসমূহ পর্যবেক্ষণ এবং দূরবর্তী বিস্ফোরণসমূহ পর্যবেক্ষণ। মহাবিশ্ব প্রসারিত হওয়ার কারণে আমাদের থেকে দূরবর্তী কোন একটি জ্যোতিষ্কের ডপলার সরণ (লোহিত অপসারণ, লাল সরণ) এবং নিঃসরণ বর্ণালী জানা থাকলে এগুলোর মাধ্যমে তার দূরত্ব পরিমাপ করা যায়। গড় হিসেবে ধরলে, দূরবর্তী বস্তুর প্রসারণ বেগ নিকটবর্তী বস্তুর প্রসারণ বেগ থেকে বেশি হয়ে এবং সে কারণে দূরবর্তীগুলোর ক্ষেত্রে লাল সরণও অপেক্ষাকৃত বেশি হয়। তাই পরিশেষে অতিনবতারা অনুসন্ধান প্রক্রিয়া দুই ভাগে বিভক্ত হয়ে যায়, উচ্চ লাল সরণ এবং নিম্ন লাল সরণ। এক্ষেত্রে ধর্তব্য ব্যাপ্তিটি হচ্ছে z = ০.১ - ০.৩। যেখানে জেড দ্বারা বর্ণালীর কম্পাঙ্ক পরিবর্তন পরিমাপকারী একটি মাত্রাহীন রাশি বুঝায়।[৬] অতিনবতারার উচ্চ লাল সরণ পর্যবেক্ষণের ক্ষেত্রে অতিনবতারার আলোক বক্ররেখা পর্যবেক্ষণ করা হয়। এ পর্যবেক্ষণের কার্যকারিতা রয়েছে, এটি ব্যবহার করেই আদর্শ বা বিশেষভাবে পরিবর্তিত মোমবাতির মাধ্যমে হাবল ডায়াগ্রাম আঁকা যায়। এই ডায়াগ্রামের মাধ্যমে মহাজাগতিক ভবিষ্যদ্বাণী করা সম্ভব হয়। নিম্ন লাল সরণ গবেষণার ক্ষেত্রে অতিনবতারা বর্ণালিবীক্ষণ বেশ উপযোগী। অতিনবতারার পদার্থবিজ্ঞান এবং পরিবেশ বিষয়ক গবেষণার জন্য এই পর্যবেক্ষণ পদ্ধতি ব্যবহার করা হয়।[৭] নিম্ন রাল সরণ পর্যবেক্ষণ হাবল বক্ররেখার স্বল্প দূরত্ববিশিষ্ট প্রান্তটি ধারণ করে। বক্ররেখার এই অংশ আবার দৃশ্যমান ছায়াপথসমূহের ক্ষেত্রে দূরত্ব বনাম লাল সরণ ছক সৃষ্টি করে।[৮] [সম্পাদনা] শ্রেণীবিভাগগবেষণার সুবিধার্থে জ্যোতির্বিজ্ঞানীরা বিভিন্ন অতিনবতারার বর্ণালীতে প্রাপ্ত ভিন্ন ভিন্ন রাসায়নিক মৌলের বিশোষণ রেখার উপর ভিত্তি করে এর শ্রেণীবিন্যাস করেছেন। এরকম বিভাজনের প্রথম বিষয় হচ্ছে, তার বর্ণালীতে হাইড্রোজেনের কারণে সৃষ্ট রেখা আছে কি নেই। তার বর্ণালীতে হাইড্রোজেন রেখা থাকলে তাকে "ধরণ II" শ্রেণীতে ফেলা হয়, অন্যথায় তা হয় "ধরণ I"-এর অন্তর্ভুক্ত। বর্ণালীর দৃশ্যমান অংশের মধ্যে এ ধরণের হাইড্রোজেন রেখাকে বালমার সিরিজ বলা হয়। এই ধরণগুলোর মধ্যে আবার বিভাজন করা হয়। এই বিভাজনের ভিত্তি হচ্ছে, অন্য কোন মৌলের বিশোষণ রেখার উপস্থিতি এবং তাদের বর্ণালীর আলোক বক্ররেখার আকার। অতিনবতারার আপাত মান বনাম সময় লেখকেই আলোক বক্ররেখা বলা হয়।[৯] অতিনবতারা শ্রেণীবিন্যাসবিদ্যা ধরণ বৈশিষ্ট্যসমূহ ধরণ I ধরণ Iএ হাইড্রোজেনের স্বল্পতা থাকে। সর্বোচ্চ উজ্জ্বল আলোর কাছাকাছি সময়ে ৬১৫.০ ন্যানোমিটারে একটি এককভাবে আয়নিত সিলিকন (Si II) রেখা প্রদর্শন করে। ধরণ Iবি ৫৮৭.৬ ন্যানোমিটারে অ-আয়নিত হিলিয়াম (He I) রেখা এবং ৬১৫ ন্যানোমিটারের কাছাকাছিতে কোন শক্তিশালী সিলিকন বিশোষণ রেখা দেখায় না। ধরণ Iসি দুর্বল অথবা কোন হিলিয়াম লাইনই নেই এবং ৬১৫ ন্যানোমিটারের কাছাকাছিতে কোন শক্তিশালী সিলিকন বিশোষণ রেখা দেখায় না। ধরণ II ধরণ IIপি এর আলোক বক্ররেখায় একটি "প্লেটে" পৌঁছে ধরণ IIএল এর আলোক বক্ররেখায় একটি রৈখিক অবনতি দেখা যায়। (মান বনাম সময়ের ক্ষেত্রে রৈখিক) দ্বিতীয় ধরণের অতিনবতারাকে আবার তাদের বর্ণালীর প্রকৃতি অনুযায়ী বিভক্ত করা যায়। এ ধরণের প্রায় সব অতিনবতারাই বেশ বড় ব্যাপ্তির নিঃসরণ রেখা প্রদর্শন করে। এর মাধ্যমে হাজার কিলোমিটার প্রতি সেকেন্ড পর্যন্ত প্রসারণ বেগ পরিমাপ করা যায়। অবশ্য ব্যতিক্রমী কিছু অতুনবতারার বর্ণালীতে নিঃসরণ রেখার ব্যাপ্তি থাকে সরু। এদেরকে "ধরণ IIএন"-এর মধ্যে ফেলা হয় যেখানে এন দ্বারা "ন্যারো" তথা সরু বোঝায়। কয়েকটি অতিনবতারা যেমন এসএন ১৯৮৭কে এবং এসএন ১৯৯৩জে তাদের ধরণ পাল্টায়। তারা বিস্ফোরণের প্রথম দিকে হাইড্রোজেন বিশোষণ রেখা প্রদর্শন করলেও কয়েক সপ্তাহ বা মাসের ব্যাপ্তি শেষে তাদের মধ্যে হিলিয়াম বিশোষণ রেখার আধিক্য দেখা যায়। "ধরণ IIবি" নামক শ্রেণীটি ঐ সকল অতিনবতারাকে অন্তর্ভুক্ত করে যারা সময়ের ব্যবধানে ধরণ II এবং ধরণ Iবি উভয় ধরণের বৈশিষ্ট্যই প্রদর্শন করে। [সম্পাদনা] বর্তমান মডেলসমূহ[সম্পাদনা] ধরণ Iএ[সম্পাদনা] ধরণ Iবি এবং Iসি[সম্পাদনা] ধরণ II[সম্পাদনা] অপ্রতিসাম্য[সম্পাদনা] ধরণ Iএ বনাম কেন্দ্র বিধ্বংসী[সম্পাদনা] আন্তঃনাক্ষত্রিক প্রভাব[সম্পাদনা] ভারি মৌলের উৎস[সম্পাদনা] নাক্ষত্রিক বিবর্তনে অবদান[সম্পাদনা] পৃথিবীর উপর প্রভাব[সম্পাদনা] আকাশগঙ্গা প্রার্থীসমূহ[সম্পাদনা] আরও দেখুন■অতিনবতারা অবশেষ ■অতিনবতারা অবশেষসমূহের তালিকা ■বামন নবতারা ■শ্যাম্পেইন অতিনবতারা 

====

http://bn.wikipedia.org/wiki/%E0%A6%85%E0%A6%A4%E0%A6%BF%E0%A6%AC%E0%A7%83%E0%A6%B7%E0%A7%8D%E0%A6%9F%E0%A6%BF_%E0%A6%AC%E0%A6%A8%E0%A6%BE%E0%A6%9E%E0%A7%8D%E0%A6%9A%E0%A6%B2


অতিবৃষ্টি অরণ্য হচ্ছে পৃথিবীর সেসমস্ত বনাঞ্চল যেখানে সারা বছর প্রচণ্ড বৃষ্টিপাত হয় । এই বৃষ্টিপাতের পরিমাণ কমপক্ষে ১৭৫০ মিলিমিটার হতে ২০০০ মিলিমিটার। সারা বছর প্রচণ্ড বৃষ্টিপাত হয় বলে গাছের পাতা সবসময় সবুজ থাকে । ভূপৃষ্ঠের মূলত নিরক্ষীয় হতে ক্রান্তীয় অঞ্চলেই এই বনাঞ্চল দেখা যায় । অতিবৃষ্টি অরণ্যের মধ্যে সবচেয়ে বৃহৎ হচ্ছে ক্রান্তীয় অঞ্চলের আমাজন বেসিনের আমাজন অতিবৃষ্টি অরণ্য । নিকারাগুয়া, বেলিজ সহ মধ্য আমেরিকায় এই আমাজন অতিবৃষ্টি অরণ্য বিস্তৃত। এছাড়াও ক্যামেরুন হতে কঙ্গো প্রজাতন্ত্র পর্যন্ত বিস্তৃত নিরক্ষীয় আফ্রিকায়, মায়ানমার হতে ইন্দোনেশিয়া ও পাপুয়া নিউ গিনি পর্যন্ত দক্ষিণ পূর্ব এশিয়া, অষ্ট্রেলিয়ার পূর্ব কৃইন্সল্যান্ড এবং মার্কিন যুক্তরাষ্ট্রের কিছু অংশে এই বনাঞ্চল দেখা যায় । 

====

http://bn.wikipedia.org/wiki/%E0%A6%85%E0%A6%A4%E0%A6%BF%E0%A6%B8%E0%A7%8D%E0%A6%A5%E0%A7%82%E0%A6%B2%E0%A6%A4%E0%A6%BE


অতিস্থূলতা (ইংরেজি ভাষায়: Obesity, ওবেসিটি) হলো শরীরের এক বিশেষ অবস্থা, এই অবস্থায় শরীরে অতিরিক্ত স্নেহ বা চর্বি জাতীয় পদার্থ জমা হয় এবং স্বাস্থ্যের ওপর এর ক্ষতিকারক প্রভাব পড়ে, ফলে আয়ু কমে যেতে পারে এবং একইসঙ্গে শারীরিক নানা সমস্যা দেখা দিতে পারে।[১][২] বডি মাস ইনডেক্স (BMI) হলো শরীরের উচ্চতা ও ওজনের আনুপাতিক হার, যা দিয়ে বোঝা যায় যে কোনো ব্যক্তি মাত্রাধিক ওজন (pre-obese) বিশিষ্ট কিনা। যদি কারো বডি মাস ইনডেক্স (BMI) ২৫ kg/m2 থেকে ৩০ kg/m2মধ্যে থাকে তখন তাকে স্থূলকায় বা মোটা বলা যেতে পারে, আর যখন বডি মাস ইনডেক্স (BMI) ৩০ kg/m2 বেশি থাকে তখন তাকে অতি স্থূলকায় বা অতিরিক্ত মোটা বলা হয়।[৩] স্থূলতা বৃদ্ধি পেলে স্বাভাবিকভাবেই বিভিন্ন রোগের সম্ভাবনা দেখা দেয়, বিশেষত হৃদরোগ, দ্বিতীয় পর্যায়ের ডায়াবেটিস বা মধুমেহ, শুয়ে থাকার সময় শ্বাসকষ্ট, কয়েক ধরণের ক্যান্সার এবং অস্টিওআর্থারাইটিস।[২] অতিরিক্ত ক্যালোরিযুক্ত খাদ্যগ্রহণ, কায়িক শ্রমের অভাব, বংশ পরম্পরায় জিনগত বৈশিষ্ট্য থেকে প্রাপ্ত গুণাবলী, কিছু ক্ষেত্রে জিনের চরিত্রের পরিবর্তন, হরমোন গ্রন্থির গন্ডগোল, ওষুধের পার্শ্ব প্রতিক্রিয়া, মানসিক অসুস্থতা ইত্যাদিকেই স্থূল বা মোটা হয়ে যাওয়ার জন্য দায়ী করা যেতে পারে। অনেক ক্ষেত্রেই দেখা যায় যে, অনেকে খুব কম পরিমাণে খাচ্ছেন অথচ ক্রমশ ওজন বৃদ্ধি পাচ্ছে, এর জন্য ধীর বিপাক ক্রিয়া বা ধীরে হজম হওয়াকেই দায়ী করা যেতে পারে; শীর্ণ বা রোগা ব্যক্তিদের তুলনায় স্থূলকায় ব্যক্তিদের শরীরে বেশি শক্তি সঞ্চিত থাকায় তারা গড়ে বেশি পরিমাণ কর্মশক্তি ব্যয় করতে পারে।.[৪][৫] মাপ মতো খাবার খাওয়া (dieting) এবং শারীরিক বা কায়িক পরিশ্রমই হলো এই স্থূলতা কমানোর প্রাথমিক চিকিৎসা। সীমিত খাদ্যগ্রহণ এবং শারীরিক পরিশ্রমে কাজ না হলে এর পাশাপাশি স্থূলতা হ্রাসের ওষুধ খাওয়া যেতে পারে, এই ধরণের ওষুধ খাওয়ার ফলে ক্ষুধা বা খিদের পরিমাণ অনেকটাই কমে আসে বা স্নেহ বা চর্বি জাতীয় পদার্থের বিপাকের হার বাধা পায়। তুলনামূলকভাবে যারা বেশি মোটা বা স্থূল, তাদের ক্ষেত্রে শল্য চিকিৎসার সাহায্য নেওয়া যেতে পারে বা পাক-ব্যবস্থায় বেলুন ব্যবহার করে পাকস্থলীর আয়তন বা অন্ত্রের আয়তন কমিয়ে আনা যেতে পারে, এর ফলে সংশ্লিষ্ট ব্যক্তি স্বল্প খাবারেই তৃপ্ত হতে পারে ও খাদ্য থেকে খাদ্যগুণ গ্রহণের ক্ষমতাও কমে আসে।[৬][৭] বর্তমানে গোটা বিশ্বে স্থূলতাই মৃত্যুর অন্যতম প্রতিষেধযোগ্য কারণ হিসাবে চিহ্নিত, প্রাপ্ত বয়স্ক ও শিশুদের ক্ষেত্রে এই সমস্যা দিনের পর দিন বাড়ছে এবং একবিংশ শতাব্দীতে জনস্বাস্থ্য সংক্রান্ত এই সমস্যাক মারাত্মক আকার নিতে চলেছে বলে বিশেষজ্ঞরা মনে করছেন।[৮] বর্তমান যুগে পশ্চিমী দুনিয়ায় স্থূলতাকে কলঙ্ক হিসাবেই বিবেচনা করা হয়, অবশ্য অতীতে সম্পদ ও উর্বরতার প্রতীক হিসাবেই দেখা হতো স্থূলকায়দের, এখনও আফ্রিকা মহাদেশের কিছু অংশে এই ধারণা রয়ে গেছে।[২][৯] সূচিপত্র ১ শ্রেণীভুক্তকরণ ২ স্বাস্থ্যের ওপর প্রভাব ২.১ মৃত্যুহার ২.২ অসুস্থতা ২.৩ ওবেসিটি সারভাইভাল প্যারাডক্স (স্থূলতার মধ্যেও বেঁচে থাকার স্ববিরোধিতা) ৩ কারণসমূহ ৩.১ সাধারণ খাদ্য ৩.২ বসে কাজের জীবনশৈলী ৩.৩ জীনতত্ত্ব বা বংশানুগতি সম্বন্ধীয় ৩.৪ চিকিৎসা সংক্রান্ত এবং মানসিক অসুস্থতা ৩.৫ সামাজিক নির্ধারণকারী ৩.৬ সংক্রামক প্রতিনিধিসমূহ ৪ প্যাথোফিজিওলজি ৫ ব্যবস্থাপনা ৬ রোগ বিস্তার বা মহামারী সংক্রান্ত বিদ্যা ৭ জনস্বাস্থ্য ৮ অর্থনৈতিক প্রভাব ৯ ইতিহাস ও সংস্কৃতি ৯.১ শব্দের বুত্‌পত্তি ৯.২ ঐতিহাসিক প্রবনতা ৯.৩ চারুকলা ৯.৪ পরিমাপের গ্রহণযোগ্যতা ও স্থূলতা বিতর্ক ১০ শিশুবয়সের স্থূলতা ১১ অন্যান্য পশুর মধ্যে স্থূলতা ১২ টীকা ১৩ তথ্যসূত্র ১৪ আরও পড়ুন ১৫ বহিঃসংযোগ [সম্পাদনা] শ্রেণীভুক্তকরণঅতিস্থূলতা বা ওবেসিটি হলো এক শারীরিক অবস্থা; এক্ষেত্রে শরীরে অতিরিক্ত স্নেহ জাতীয় পদার্থের সঞ্চয় হয় এবং স্বাস্থ্যের ওপর তার ক্ষতিকারক প্রভাব পড়ে।[১] বডি মাস ইনডেক্স (BMI)-ই এর সঠিক ব্যাখ্যা দিয়েছে এবং আরো মূল্যায়ন করতে গিয়ে দেখা গেছে, কোমর-নিতম্বের অনুপাত মেনেই এই চর্বি বা স্নেহ পদার্থ সারা শরীরে ছড়িয়ে থাকে এবং এর ফলে হৃদ-ধমনীর রোগ দেখা দিতে পারে।.[১০][১১] বডি মাস ইনডেক্স (BMI) শরীরের স্নেহ পদার্থের শতকরা হার ও শরীরের মোট স্নেহ পদার্থের সঙ্গে সম্পর্কযুক্ত।[১২] A "super obese" male with a BMI of 47 kg/m2: weight 146 kg (322 lb), height 177 cm (5 ft 10 in)শিশুর বয়স ও লিঙ্গ অনুযায়ী স্বাস্থ্যবান শিশুদের ওজনের তারতম্য ঘটে। শিশুকাল ও বয়ঃসন্ধিকালের স্থূলতা কখনোই প্রকৃত সংখ্যা্ দিয়ে বিশ্লেষণ করা যায় না, এর সঙ্গে ঐতিহাসিকভাবেই স্বাভাবিক গোষ্ঠীর সম্পর্ক রয়েছে, যেমন এক্ষেত্রে স্থূলতা মাপতে গেলে 95th percentile-এর তুলনায় বডি মাস ইনডেক্স (BMI)-র বেশি হতে পারে।[১৩] Percentile সংক্রান্ত ডেটা ধরা হয় ১৯৬৩ থকে ১৯৯৪সালে পাওয়া তথ্যের ভিত্তিতে এবং সম্প্রতি ওজন বাড়লেও ঐ ডেটার তেমন বদল হয়নি বলেই মনে করা হয়।[১৪] বি এম আই (BMI) শ্রেণীবিভাগ < ১৮.৫ আণ্ডারওয়েট বা কম ওজন ১৮.৫—২৪.৯ স্বাভাবিক ওজন ২৫.০—২৯.৯ অতিওজন বা ওভারওয়েট ৩০.০—৩৪.৯ শ্রেণী ১ স্থূলতা ৩৫.০—৩৯.৯ শ্রেণী ২ স্থূলতা ≥ ৪০.০ শ্রেণী ৩ স্থূলতা বি এম আই (BMI)গণনা করা হয় বস্তুর ভরকে তার উচ্চতার বর্গ দিয়ে ভাগ করে, সাধারণত এটি প্রকাশ করা হয় মেট্রিক অথবা মার্কিন কাস্টোমারি একক পদ্ধতিতে. মেট্রিক: BMI = kilograms / meters2 মার্কিন কাস্টোমারি এবং রাজকীয় বা ইম্পিরিয়াল: BMI = lb * 703 / in2 যেখানে lb বস্তুর ওজন পাউণ্ড-এ এবং in বস্তুর উচ্চতা মাপা হয় ইঞ্চি-তে। বিশ্ব স্বাস্থ্য সংস্থা (হু WHO)-র প্রতিষ্ঠিত সবচেয়ে বেশি ব্যবহৃত সংজ্ঞাটি তৈরি হয় ১৯৯৭ সালে এবং তা প্রকাশিত হয় ২০০০সালে, ডানদিকের টেবিলে তা দেখানো হয়েছে।[৩] কিছু সংস্থা হু (WHO)-র সংজ্ঞায় বেশ কিছু বদল এনেছে। শল্য চিকিৎসা সংক্রান্ত কাগজপত্রে শ্রেণী ৩ স্থূলতাকে আরো কয়েকটি ভাগে ভাগ করা হয়েছে যার সঠিক মান অবশ্য এখনও উলটো পালটা।[১৫] ■যে কোনো বিএমআই (BMI) ≥ ৩৫ অথবা ৪০ হলে তা প্রবল স্থূলতা ■বিএমআই (BMI) ≥ ৩৫ অথবা ৪০—৪৪.৯ অথবা ৪৯.৯ তা ব্যাধিগ্রস্ত স্থূলতা ■বিএমআই (BMI) যদি ≥ ৪৫ অথবা ৫০ হয় তবে তা অতিরিক্ত স্থূলতা কম বি এম আই (BMI)র কারণে ককেশীয় অঞ্চলের তুলনায় এশীয় জনসমষ্টির মধ্যে স্বাস্থ্য সংক্রান্ত বেশ কিছু নেতিবাচক পরিণতি হয়েছিল, কিছু দেশ স্থূলতাকে নতুনভাবে সংজ্ঞায়িত করেছে; ২৫-এর বেশি[১৬] বি এম আই (BMI)হলেই জাপানীরা তাকে স্থূলতা বলে, চীনারা আবার ২৮—এর বেশি[১৭] হলে তা বলে। [সম্পাদনা] স্বাস্থ্যের ওপর প্রভাবশরীরের ওজন অত্যধিক মাত্রায় বৃদ্ধি পেলে বিভিন্ন ধরনের রোগের সম্ভাবনাও বেড়ে যায়, বিশেষত কার্ডিওভাসকুলার সংক্রান্ত রোগ, দ্বিতীয় স্তরের মধুমেহ বা ডায়াবেটিস মেলাইটাস টাইপ টু, নিদ্রাহীনতা, কয়েক ধরনের ক্যান্সার এবং অস্টিওআর্থারাইটিস জাতীয় রোগের সম্ভাবনা দেখা দেয়।[২] শেষ পর্যন্ত দেখা যায় স্থূলতা আখেরে মানুষের আয়ু কমিয়ে দেয়।[২] [সম্পাদনা] মৃত্যুহার Relative risk of death for White men (left) and women (right) who have never smoked in the United States by BMI.[১৮] স্থূলতা এমন একটা রোগ, যাকে বিশ্বজুড়ে মৃত্যুর অন্যতম কারণ হিসাবে খাড়া করা যেতে পারে, তবে একে ঠেকানোও যেতে পারে।[৮][১৯][২০] আমেরিকা ও ইউরোপের অনেকেই সমীক্ষা করে দেখেছেন যে, বডি মাস ইনডেক্স (BMI) যাঁদের ২২.৫—২৫kg/m2 এবং ধূমপায়ী নন তাঁদের মৃত্যুর ঝুঁকি অনেকটাই কম এবং যে ধূমপায়ীদের বডি মাস ইনডেক্স (BMI) ২৪—২৭ kg/m2[২১][১৮] তাঁদের ধীরে ধীরে এই ঝুঁকির মাত্রা বাড়ে।[২২][২৩] বিশেষ করে ষোলো বছরের বেশি বয়স, ঋতুচক্র হয়ে গেছে এমন মেয়েদের BMI ৩২-র বেশি হলে, তাঁদের মৃত্যুহার অন্যান্যদের তুলনায় প্রায় দ্বিগুণ হয়ে যায়।[২৪] শুধু মার্কিন যুক্তরাষ্ট্রেই বছরে[২][২০] স্থূলতাজনিত রোগের শিকার হয়ে মারা যান ১১১,৯০৯থেকে ৩৬৫,০০০জন। আর ইউরোপের দেশগুলিতে এই সংখ্যা ১০ লক্ষের (৭.৭%) কাছাকাছি।[২৫][২৬] স্থূলতার কারণে মানুষের গড়ে ৬-৭ বছর জীবনকাল কমে আসে;[২][২৭] যাঁদের BMI ৩০—৩৫-র মধ্যে তাঁদের জীবনকাল দুই থেকে চার বছর কমতে পারে বলে মনে করা করা হয়,[২১] যাঁরা অত্যধিক স্থূল বা মোটা (BMI > ৪০) তাঁদের আয়ু প্রায় দশ বছর হ্রাস পেতে পারে।[২১] [সম্পাদনা] অসুস্থতাস্থূলতার কারণে শারীরিক ও মানসিক স্বাস্থ্যহানির সম্ভাবনা থাকে। মূল সমস্যার পাশাপাশি আরো বেশ কিছু সমস্যা দেখা দেয়, যেমন মেটাবলিক সিনড্রোম[২] বা কার্ডিওভাসকুলার রোগ ও মধুমেহ বা ডায়াবেটিস রোগ, উচ্চ রক্তচাপ, রক্তে বেশি কোলেস্টরল ও উচ্চ ট্রাইগ্লিসারাইড-র মাত্রা বেড়ে যাওয়ার সম্ভাবনা থাকে।[২৮] স্থূলতা হয় সরাসরি জটিলতা সৃষ্টি করে, না হয় সুষম পুষ্টির অভাব ও বসে বসে কাজ করার প্রবণতায় পরোক্ষে জটিলতা তৈরি করে। স্থূলতা ও নির্দিষ্ট কয়েকটি পরিস্থিতির মধ্যে যোগসূত্রের অদলবদল ঘটতে পারে। এক্ষেত্রে দ্বিতীয় পর্যায়ের ডায়াবেটিস হওয়ার প্রবল সম্ভাবনা থাকে। অতিরিক্ত মেদের কারণে পুরুষদের ক্ষেত্রে ৬৪% এবং মহিলাদের ক্ষেত্রে ৭৭%-র ডায়াবেটিস হওয়ার সম্ভাবনা প্রবল।[২৯] শরীরে মেদের মাত্রা বৃদ্ধি পেলে নানা সমস্যা দেখা দেয়, একে দু’ভাগে ভাগ করা যেতে পারে, প্রথমত একে রোগের উৎস বলে মনে করা হয় যেমন, অস্টিওআর্থারাইটিস, নিদ্রাহীনতা, সামাজিক কলঙ্ক এবং দ্বিতীয়ত রক্তে স্নেহজাতীয় পদার্থের মাত্রা বৃদ্ধি পেলে ডায়াবেটিস, ক্যান্সার, কার্ডিওভাসকুলার রোগ, মাদক-হীন চর্বিযুক্ত যকৃতের রোগ দেখা দিতে পারে।[২][৩০] শরীরে চর্বির পরিমাণ বেড়ে গেলে ইনসুলিন সেভাবে সাড়া দেয় না, পরবর্তীকালে ইনসুলিন শর্করাকে নিয়ন্ত্রণের ক্ষমতাই হারিয়ে ফেলে। চর্বির মাত্রা আরো বৃদ্ধি পেলে প্রদাহ[৩১][৩২] হতে পারে এবং রক্ত জমাট বাঁধতে পারে।[৩০][৩৩] চিকিৎসা ক্ষেত্র শর্ত চিকিৎসা ক্ষেত্র শর্ত কার্ডিওলজি ■ইস্চেমিক হার্ট ডিজিজ:[৩৪] অ্যান্জিনা অ্যান্ড মায়কারডিয়াল ইনফার্কসন ■কনজেসটিভ হার্ট ফেলিওর[২] ■উচ্চ রক্তচাপ[২] ■অস্বাভাবিক কলেস্ট্রল লেভেল[২] ■ডিপ ভেইন থ্রম্বসিস অ্যান্ড অ্যান্ড পুলমনারি এম্বলিজ্ম[৩৫] ত্বক-বিজ্ঞান ■লম্বা দাগ[৩৬] ■অ্যাকান্থসিস নিগ্রীকানস[৩৬] ■লিম্ফেদেমা[৩৬] ■সেলুলিটিস[৩৬] ■হির্সুটিজ্ম[৩৬] ■ইন্টারটিগো[৩৭] এন্ডক্রিনলোজি এবং রিপ্রোডাকটিভ মেডিসিন ■ডায়াবেটিস মেলিটুস[২] ■পলিসিস্টিক ওভারিয়ান সিন্ড্রম[২] ■ঋতুস্রাবজনিত অসুস্থতা[২] ■বন্ধ্যাত্ব[২][৩৮] ■গর্ভাবস্থায় জটিলতা[২][৩৮] ■জন্ম ত্রুটি[[২] ■ইন্ত্রুতেরিনা ফেটাল ডেথ[৩৮] গ্যাস্ট্রোইনটেস্টাইনাল ■গ্যাস্ট্রোফাগিয়েল রিফ্লাক্স ডিজিজ[২][৩৯] ■চর্বিজাতীয় লিভারের অসুখ[২] ■কলেলিথিয়াসিস (গাল্স্তন)[২] স্নায়ুবিদ্যা ■স্ট্রোক[২] ■মেরাল্গিয়া প্যারেস্থেটিকা[৪০] ■মায়গ্রেইনস[৪১] ■কারপাল ট্যানেল সিন্ড্রম[৪২] ■বুদ্ধিবৈকল্য[৪৩] ■ইডিওপ্যাথিক ইন্ট্রাক্রেনিয়াল হাইপারটেনসন[৪৪] ■মাল্টিপিল স্ক্লেরোসিস[৪৫] অন্কলোজি[৪৬] ■ব্রেস্ট ক্যান্সার, ওভারিয়ান ক্যান্সার ■ইসফাগিয়াল ক্যান্সার, কলোরেক্টাল ক্যান্সার ■লিভার, প্যানক্রিয়েটিক ■গলব্লাডার ক্যান্সার, স্টমাক ক্যান্সার ■এন্ডমেট্রিয়াল ক্যান্সার, সার্ভিকাল ক্যান্সার ■প্রস্টেট ক্যান্সার, কিডনির সমস্যা ■নন-হদ্গ্কিন'স লিম্ফোমা, মাল্টিপিল মেলোমা মনোরোগবিদ্যা ■মহিলাদের মধ্যে বিষন্নতা [২] ■সোসাল স্টিগমাটাইজেসন[২] রেস্পিরলোজি ■অব্স্ত্রাকটিভ স্লিপ অ্যাপ্নিয়া[২][৪৭] ■ওবেসিটি হাইপোভেন্টিলেসন সিন্ড্রম[২][৪৭] ■শ্বাসকষ্ট[২][৪৭] ■অচেতন অবস্থার সময় জটিলতার বৃদ্ধি[২][৫] বাতরোগসংক্রান্ত বিজ্ঞান এবং অস্থির চিকিত্সা-সংক্রান্ত বিজ্ঞান ■গেঁটেবাত[৪৮] ■পুওর মবিলিটি[৪৯] ■অস্টিওআর্থারায়টিস[২] ■লো ব্যাক পেইন[৫০] মূত্রব্যবস্থা-বিজ্ঞান এবং নেফ্রোলজি ■ইরেক্টিল ডিসফাংসন[৫১] ■মূত্রসংক্রান্ত অসংযম[৫২] ■ক্রনিক রেনাল ফাইলইউওর[৫৩] ■হাইপোগোনাডিজম[৫৪] [সম্পাদনা] ওবেসিটি সারভাইভাল প্যারাডক্স (স্থূলতার মধ্যেও বেঁচে থাকার স্ববিরোধিতা)সাধারণ জনগোষ্ঠীর মধ্যে স্থূলতার স্বাস্থ্য সংক্রান্ত নেতিবাচক পরিণতি সম্পর্কে যদিও যথেষ্ট তথ্য প্রমাণ রয়েছে, কিন্তু কিছু জনগোষ্ঠীর বর্ধিত বি এম আই (BMI)-র প্রভাব স্বাস্থ্যের ওপর ভালোই হয়, এই লক্ষ্মণকে বলা হয় ওবেসিটি সারভাইভাল প্যারাডক্স।[[৫৫] ১৯৯৯সালে এই স্ববিরোধী বিষয়টি প্রথম দেখা যায় অতিওজন ও ভীষণ মোটা মানুষের শরীরে হেমোডায়ালিসিস[৫৫] করার সময় এবং পরবর্তীকালে যাদের হৃদযন্ত্র বিকল ও পেরিফেরাল আর্টারি ডিসিস (PAD) হয়েছে তাদের মধ্যেও এটি দেখা গেছে।[৫৬] হৃদযন্ত্র বিকল হয়েছে এমন মানুষের যাঁদের বি এম আই (BMI) ৩০.০থেকে ৩৪.৯ –এর মধ্যে তাদের মধ্যে স্বাভাবিক ওজনের মানুষের তুলনায় মৃত্যুহার কম।[৫৭] বাস্তবে দেখা যায় যে মানুষের ওজন হ্রাস পাচ্ছে তারা ক্রমবর্ধমানভাবেই অসুস্থ হয়ে পড়ছে। অন্য ধরনের হৃদরোগেও একই বিষয় লক্ষ্য করা যায়। স্বাভাবিক ওজন অথচ হৃদযন্ত্রের ব্যাধি আছে যাদের তাদের তুলনায় ক্লাস I স্থূলতা রয়েছে ও হৃদরোগও রয়েছে এমন মানুষের মধ্যে হৃদযন্ত্রের আরো সমস্যা ঘটার হার মোটেই বেশি নয়। বেশি মাত্রার স্থূলতায় আরো অনেক ঘটনার ঝুঁকি যদিও বেড়ে যায়।[৫৮][৫৯] এমনকি কার্ডিয়াক বাইপাস সার্জারির পরও অতিওজন ও ভীষণ মোটা মানুষের মধ্যে মৃত্যুহার বাড়ার কোনো লক্ষণ দেখা যায় না।[৬০] একটি সমীক্ষায় দেখা গেছে টিকে থাকার এই উন্নতিকে কার্ডিয়াক কোনো ঘটনার পর মোটা মানুষের চিকিৎসায় আরো আক্রমণাত্মক কোনো চিকিৎসা পদ্ধতি নিতে পারে বলে ব্যাখ্যা দেওয়া যেতে পারে।[৬১] আরেকটি সমীক্ষায় দেখা গেছে পেরিফেরাল আর্টারি ডিসিস (PAD) আছে এমন মানুষের মধ্যে যদি কেউ ক্রনিক অবস্ট্রাক্টিভ পালমোনারি ডিসিস (COPD) হিসেব করে তবে স্থূলতার কোনো সুবিধাই ধরা পড়বে না।[৫৬] [সম্পাদনা] কারণসমূহব্যক্তিগত পর্যায়, অত্যধিক মাত্রায় ক্যালোরি গ্রহণ এবং যথাযথ শারীরিক কসরতের অভাবের যৌথ সংমিশ্রণকেই অতি স্থূলতার ক্ষেত্রে কারণ বলে মনে করা হয়।[৬২] সীমিত কিছু ক্ষেত্রে জেনেটিকস, চিকিত্‌সা সংক্রান্ত অথবা মানসিক অসুস্থতাই এর প্রাথমিক কারণ।[৬৩] বিপরীত ক্ষেত্রে, সামাজিক পর্যায়ে অতি স্থূলতার হার বেড়ে যাওয়ার কারণ হিসেবে মনে করা হচ্ছে সহজলভ্য এবং রুচিকর খাবার,[৬৪] গাড়ির উপর নির্ভরতা বেড়ে যাওয়া এবং উত্‌পাদন যন্ত্রের ব্যবহার বেড়ে যাওয়াকে।[৬৫][৬৬] সাম্প্রতিক সময়ে অতি স্থূলতা বেড়ে যাওয়ার কারণ হিসেবে ২০০৬ সালের এক পর্যালোচনায় আরও দশটি সম্ভাব্য কারণ উল্লেখ করা হয়। (১) অপর্যাপ্ত ঘুম, (২) এণ্ডোক্রাইনে ব্যাঘাত সৃষ্টি (পরিবেশগত দুষণ যার সঙ্গে লিপিড মেটাবলিজম যুক্ত), (৩) পরিবেশে তাপমাত্রার তারতম্য কমে যাওয়া, (৪) ধূমপান খিদে কমিয়ে দেয় বলে ধূমপানের হার কমানো, (৫) ওষুধ ব্যবহারের হার বেড়ে যাওয়া যার থেকে ওজন বাড়তে পারে (যেমন, প্রতিনিধিত্ব করে না এমন মনোরোগবিরোধী), (৬) প্রাচীন এবং বয়স্কদের মধ্যে সমানুপাতিক হারে ভারি হয়ে যাওয়ার প্রবণতা, (৭) বেশি বয়সে গর্ভবতী হওয়া (যার কারণে শিশুদের মধ্যেও অতি স্থূল হওয়ার লক্ষণ দেখা যেতে পারে), (৮) যে এপিজেনেটিক ঝুঁকি থাকে সেটাও বংশপরম্পরায় বাহিত হয়, (৯) উচ্চ বি এম আই-য়ের জন্য স্বাভাবিক নির্বাচন এবং (১০) বিশেষ শ্রেণীভুক্ত মিলনের ফলে অতি স্থূলতার ঝুঁকির কারণগুলি এক জায়গায় কেন্দ্রীভূত হতে পারে (এর ফলে যদিও একান্তভাবে অতি স্থূল ব্যক্তির সংখ্যা বেড়ে যাবে না, কিন্তু জনসংখ্যার গড় ওজন বাড়িয়ে দেবে)।[৬৭] অতি স্থূলতা যেভাবে বেড়ে চলেছে তাতে এই সমস্ত কারণগুলির প্রভাবের সপক্ষে যথেষ্ট প্রমাণ রয়েছে। যদিও এই প্রমাণগুলি এখনো পুরোপুরি চুড়ান্ত নয়। এমনকি গবেষকরাও বলছেন, আগের পরিচ্ছেদে যে কারণগুলি নিয়ে আলোচনা করা হয়েছে সেগুলির তুলনায় এই কারণগুলি কম প্রভাবশালী। [সম্পাদনা] সাধারণ খাদ্য Map of dietary energy availability per person per day in 1961 (left) and 2001–2003 (right) in kcal/person/day.[৬৮] ██ no data ██ <1600 ██ 1600–1800 ██ 1800–2000 ██ 2000–2200 ██ 2200–2400 ██ 2400–2600 ██ 2600–2800 ██ 2800–3000 ██ 3000–3200 ██ 3200–3400 ██ 3400–3600 ██ >3600 Average per capita energy consumption of the world from 1961 to 2002[৬৮]বিভিন্ন দেশ এবং বিভিন্ন অঞ্চলে মাথা পিছু খাদ্য গ্রহণ এবং খাদ্যবিধি সংক্রান্ত শক্তি সরবরাহ নির্দিষ্টভাবেই আলাদা হয়। সময়ের সঙ্গে সঙ্গে উল্লেখযোগ্যভাবে এর পরিবর্তনও হয়েছে।[৬৮] ১৯৭০’র গোড়ার দিক থেকে শুরু করে ১৯৯০’র শেষ দিক পর্যন্ত একমাত্র পূর্ব ইউরোপ ছাড়া বিশ্বের সব প্রান্তেই প্রতি দিন মাথা পিছু মানুষের ( যে পরিমাণ খাদ্য কেনা হয়) গড় ক্যালোরি পাওয়ার পরিমাণ বেড়েছে। এটা মার্কিন যুক্তরাষ্ট্রেই সর্বাধিক পাওয়া যায়। ১৯৯৬ সালে এর পরিমাণ ছিলো ৩৬৫৪ক্যালোরি।[৬৮] ২০০৩ সালে আবার তা বেড়ে দাঁড়ায় ৩,৭৫৪ক্যালোরিতে।[৬৮] ১৯৯০’এর শেষ দিকে ইউরোপীয়দের মাথাপিছু ক্যালোরি গ্রহণের পরিমাণ ছিলো ৩৩৯৪, এশিয়ার উন্নয়নশীল এলাকাগুলিতে মাথাপিছু ক্যালোরি গ্রহণ ছিলো ২৬৪৮ এবং উপ-সাহারার আফ্রিকার দেশগুলিতে মাথা পিছু ক্যালোরি গ্রহণের পরিমাণ ছিলো ২১৭৬।[৬৮][৬৯] পূর্ণ ক্যালোরি গ্রহণের সঙ্গে অতি স্থূলতার যোগ রয়েছে।[৭০] ব্যাপক মাত্রায় পুষ্টির নির্দেশিক[৭১] পাওয়া গেলেও সেটা অতিরিক্ত খাওয়া এবং অত্যন্ত খারাপ খাদ্যাভ্যাসের পছন্দের বিষয়টিকে খুব কমই সম্বোধন করতে পেরেছে।[৭২] ১৯৭১ থেকে ২০০০সালের মধ্যে মার্কিন যুক্তরাষ্ট্রে অতি স্থূলতার হার ১৪.৫শতাংশ থেকে বেড়ে ৩০.৯শতাংশ হয়েছে।[৭৩] ঐ একই সময়ের মধ্যে, ক্যালোরি গ্রহণের গড় পরিমাণ বৃদ্ধি পায়। মহিলাদের ক্ষেত্রে, প্রতি দিন গড় ক্যালোরি গ্রহণের পরিমাণ বেড়ে যায় ৩৩৫ (১৯৭১সালে ১৫৪২ এবং ২০০৪সালে তা বেড়ে হয় ১৮৭৭)। তবে পুরুষদের ক্ষেত্রে দৈনিক এই গড় বৃদ্ধির হার ছিলো ১৬৮ক্যালোরি (১৯৭১সালে ২৪৫০ এবং ২০০৪সালে ২৬১৮ক্যালোরি)। বেশির ভাগ ক্ষেত্রে অতিরিক্ত এই ক্যালোরি গ্রহণের প্রাথমিক উত্‌স ছিলো চর্বি জাতীয় খাদ্যের তুলনায় কার্বোহাইড্রেটযুক্ত খাবার বেশি খাওয়া।[৭৪] এই অতিরিক্ত কার্বোহাইড্রেটের প্রাথমিক উত্‌স ছিলো মিষ্টিযুক্ত পানীয়। এখন আমেরিকার সাবালক যুব সমাজের মধ্যে এই মিষ্টিযুক্ত পানীয়ের দৈনিক ক্যালোরি গ্রহণের পরিমাণ প্রায় ২৫শতাংশ বেড়ে গেছে।[৭৫] এখন অতি স্থূলতা বাড়ার কারণ হিসেবে মিষ্টিযুক্ত পানীয় খাওয়াকেই মনে করা হচ্ছে।[৭৬][৭৭] যতো বেশি পরিমাণে শক্তি-ঘন, বেশি পরিমানে ফাস্ট-ফুডের দিকে সমাজের নির্ভরতা ক্রমেই বাড়তে লাগলো, মার্কিন যুক্তরাষ্ট্রে ফাস্ট-ফুড গ্রহণ এবং অতি স্থূলতার মধ্যে সম্পর্ক অত্যন্ত বেশি উদ্বেগের বিষয় হয়ে দাঁড়ালা।[৭৮] মার্কিন যুক্তরাষ্ট্রে ফাস্ট-ফুড গ্রহণের পরিমাণ বেড়ে গেছে তিনগুণ এবং ১৯৭৭ থেকে ১৯৯৫ সালের মধ্যে এই সব খাবার থেকে ক্যালোরি গ্রহণের পরিমাণ বেড়ে যায় চারগুণ।[৭৯] কৃষিনীতি এবং প্রযুক্তির কারণেই মার্কিন যুক্তরাষ্ট্র এবং ইউরোপে খাদ্যের দাম খুব কম। মার্কিন খামার বিলের মাধ্যমে মার্কিন যুক্তরাষ্ট্রে ভুট্টা, সোয়া, গম এবং চালের উপর যে ভরতুকি রয়েছে সে কারণে ফল এবং সবজির তুলনায় প্রক্রিয়াজাত খাদ্যের মূল উত্‌সের দাম অনেক কম।.[৮০] অতি স্থূল (মোটা) ব্যক্তিরা সব সময়ই তাদের খাদ্য গ্রহণের মাত্রাকে স্বাভাবিক ওজনের ব্যক্তিদের তুলনায় কমিয়ে দেখায়।[৮১]একটি ক্যালোরিমিটার ঘরে[৮২] মানুষের ওপর পরীক্ষা চালিয়ে এবং সরাসরি পর্যবেক্ষণ করে এই তথ্যের সমর্থন পাওয়া গেছে। [সম্পাদনা] বসে কাজের জীবনশৈলীঅতি স্থূলতার ক্ষেত্রে বসে কাজের জীবনশৈলী একটা বড় ভুমিকা পালন করে।[৮৩] গোটা বিশ্বই এখন কম শারীরিক পরিশ্রমের কাজের দিকে ঝুঁকছে।[৮৪][৮৫][৮৬] বিশ্বের জনসংখ্যার ৬০শতাংশই এখন অপর্যাপ্ত শারীরিক কসরত করতে পারে।[৮৫] এর প্রাথমিক কারণ হলো কোনো বস্তু এক স্থান থেকে অন্যস্থানে বহন করে নিয়ে যাওয়ার ক্ষেত্রে যন্ত্রের সাহায্য নেওয়া এবং বাড়িতে শ্রমশক্তি বাঁচানো প্রযুক্তির অধিক প্রচলন।[৮৪][৮৫][৮৬] হাঁটা এবং শারীর শিক্ষা কমে যাওয়ার কারণে শিশুদের মধ্যেও দেখা যাচ্ছে শারীরিক কসরতের পরিমাণ কমে যাচ্ছে।[৮৭] সক্রিয় অবকাশের সময় শারীরিক ক্রিয়াকর্মের প্রতি ঝোঁক বিশ্বে কমে যাচ্ছে। বিশ্ব স্বাস্থ্য সংস্থা নির্দেশ করেছে যে সারা বিশ্বেই মানুষ এখন কম সক্রিয় আনন্দের দিকে ঝুঁকছে। আবার ফিনল্যাণ্ডের[৮৮] এক সমীক্ষায় পাওয়া গেছে, এই হার কিছুটা বেড়েছে। মার্কিন যুক্তরাষ্ট্রের এক সমীক্ষায় দেখা যাচ্ছে অবকাশকালীন শারীরিক ক্রিয়াকলাপ সেরকম উল্লেখযোগ্যভাবে কমেনি।[৮৯] টেলিভিশন দেখার সময় এবং অতি স্থূলতার ঝুঁকির মধ্যে শিশু এবং বয়স্ক উভয়ের ক্ষেত্রেই একটা সম্পর্ক আছে।[৯০][৯১][৯২] ২০০৮সালের এক মেটা-বিশ্লেষণে দেখা গেছে, ৭৩টির মধ্যে ৬৩টিতেই (৮৬%) দেখানো হয়েছে, শিশুদের মধ্যে অতি স্থূলতা যে বাড়ছে তার কারণ হলো শিশুদের মিডিয়ায় প্রদর্শণের হার বেড়ে যাওয়া এবং সমানুপাতিক হারে টেলিভিশন দেখারও সময় বেড়ে যাওয়া।[৯৩] [সম্পাদনা] জীনতত্ত্ব বা বংশানুগতি সম্বন্ধীয় A 1680 painting by Juan Carreno de Miranda of a girl presumed to have Prader-Willi syndrome[৯৪]অন্য অনেক চিকিত্‌সা সংক্রান্ত পরিস্থিতির মতোই, অতি স্থূলতা হলো বংশানুগতি এবং পরিবেশের কারণগুলির মধ্যে পারস্পরিক ক্রিয়ার ফলাফল। বিভিন্ন জিনে পলিমোরফিজমস নিয়ন্ত্রণ করে ক্ষুধা এবং বিপাকীয় ক্রিয়াকে। যার ফলে যথেষ্ট পরিমাণ ক্যালোরির উপস্থিতিতে অতি স্থূলতামুখী করে তোলে একে। ২০০৬ সালের হিসেব অনুযায়ী, ৪১টি এমন ক্ষেত্র পাওয়া গেছে যেখানে অতি স্থূলতার সঙ্গে অনুকূল পরিবেশের উপস্থিতির যোগাযোগ পাওয়া গেছে।[৯৫] কত সংখ্যক জনসংখ্যার উপর পরীক্ষা করা হচ্ছে তার ভিত্তিতে বংশানুগতির কারণেই অতি স্থূলতার শতকরা হার বিভিন্ন রকম। এই হার হলো ৬% থেকে ৮৫%।[৯৬] বিভিন্ন রোগের লক্ষণে অতি স্থূলতা হলো একটা বিরাট কারণ। যেমন প্রাডের-উইলি রোগলক্ষণ, বারডেল-বিয়েডল্‌ রোগলক্ষণ, কোহেন রোগলক্ষণ এবং এম ও এম ও(MOMO) রোগলক্ষণ। (‘রোগলক্ষণহীন অতি স্থূলতা’ এই শব্দ বন্ধটি কখনো ব্যবহার করা হয় এই সমস্ত অবস্থাগুলিকে বাদ দিয়ে।)[৯৭] যে সব মানুষের মধ্যে খুব তাড়াতাড়ি মারাত্মক অতি স্থূলতা লক্ষণ দেখা যায় (১০ বছর বয়সের আগে এবং স্বাভাবিকের তুলনায় বডি মাস ইণ্ডেক্স মাপকাঠির তিন স্তর নিচে থাকাকে এক্ষেত্রে সজ্ঞায়িত করা হয়েছে), 7% ক্ষেত্রেই মনে করা হয় ডি এন এ’র রূপান্তরই এর একমাত্র কারণ।[৯৮] যে সমস্ত সমীক্ষায় নির্দিষ্ট জিনের তুলনায় বংশপরম্পরার উপর বেশি নজর দেওয়া হয়েছে সেখানে পাওয়া গেছে যে ৮০%ক্ষেত্রেই দেখা গেছে দুজন অতি স্থূল মা-বাবার সন্তানরাও অতি স্থূলই হয়। উলটোদিকে ১০শতাংশেরও কম ক্ষেত্রে এও দেখা গেছে দুজন স্বাভাবিক ওজনের মা-বাবার সন্তান অতি স্থূল হয়।[৯৯] থ্রিফ্টি জিন হাইপোথিসিস সিদ্ধ বলে স্বীকৃতি দিয়েছে সেই ধারণাকে যাতে বলা হয় নির্দিষ্ট জাতি গোষ্ঠী সমগোত্রীয় আবহাওয়ায় বেশি স্থূলতা প্রবণ। বিরল অতিপ্রাচুর্যের সময় শক্তি সঞ্চয় করার মতো তাদের ক্ষমতার ফলে চর্বি যখন খাদ্যের যোগান ওঠানামা করে তখন এই গুণ সুবিধার হয় এবং দুর্ভিক্ষের সময় ব্যক্তিগতভাবে সেই চর্বি থেকে তাকে বাঁচিয়ে রাখতে সাহায্য করে। চর্বি মজুত করার এই প্রবনতা যদিও সমাজে খাদ্য সরবরাহ সঠিক রাখতে সাহায্য করে।[১০০] এটা একটা অনুমিত কারণ যে পিমা ইণ্ডিয়ান যারা মরুভূমি বাস্তুতন্ত্রের উদ্ভাবন করেছে যখন তারা পশ্চিমী দুনিয়ায় এলো তাদের মধ্যে স্থূলতা অনেক বেশি দেখা যেতে শুরু করলো।[১০১] [সম্পাদনা] চিকিৎসা সংক্রান্ত এবং মানসিক অসুস্থতানির্দিষ্ট কয়েকটি শারীরিক এবং মানসিক অসুস্থতা এবং ওষুধপ্রস্তুতকারী বস্তু যা দিয়ে তাদের চিকিত্‌সা করা হয়, এগুলির ফলে এদের মধ্যে অতি স্থূলতার ঝুঁকি বেড়ে যায়। চিকিত্সা সংক্রান্ত যে অসুস্থতার জন্য অতি স্থূলতার ঝুঁকি বৃদ্ধি পায় তারমধ্যে রয়েছে কয়েকটি অস্বাভাবিক লক্ষণ (উপরে তালিকাভুক্ত) এবং একইসঙ্গে জন্মগত এবং অর্জিত অবস্থা: হাইপোথাইরয়েডিজম, কুশিং-এর লক্ষণ, বৃদ্ধি সংক্রান্ত হরমোনের অভাব[১০২] এবং খাওয়ার গণ্ডগোল: প্রচুর মদ্যপানের ব্যাধি এবং রাতে খাওয়ার লক্ষণ।[২] যদিও অতি স্থূলতাকে মানসিক ব্যাধি বলে মনে করা হয় না এবং সেই কারণেই মানসিক অসুস্থতা হিসেবে ডি এস এম-আই ভি আর’এর তালিকাভুক্ত নয়।[১০৩] নির্দিষ্ট কিছু ওষুধের কারণে ওজন বাড়তে পারে অথবা শারীরিক গঠনে পরিবর্তন আসতে পারে; এর মধ্যে রয়েছে ইনস্যুলিন, সালফোনাইল্যুরিয়াস, থিয়াজোলিডাইনেডিয়োনেস, মানসিকবিরোধিতার প্রতিনিধিত্ব করে না এমন, অবসাদনিরোধক স্টেরয়েড, নির্দিষ্ট কয়েকটি শারীরিক আলোড়নবিরোধী (ফেনাইটয়েন এবং ভালপ্রোয়েট), পাইজোটিফেন এবং হরমোনের একপ্রকার জন্মনিরোধক বড়ির কারণে এই পরিবর্তন আসতে পারে।[২] [সম্পাদনা] সামাজিক নির্ধারণকারীঅতি স্থূলতাকে বুঝতে যদিও বংশগত প্রভাবকে বোঝাও খুবই গুরত্বপূর্ণ। কিন্তু তারা নির্দিষ্ট কিছু দেশে বা বিশ্বে এর নাটকীয় যে বৃদ্ধি দেখা যাচ্ছে তাকে বিশ্লেষণ করতে পারেনি।[১০৪] যদিও এটা স্বীকার করে নেওয়া হয়েছে যে ব্যক্তিগত ক্ষেত্রে অত্যধিক মাত্রায় ক্যালোরি খরচের তুলনায় ক্যালোরি গ্রহণের কারণে অতি স্থূলতা দেখা দেয়। সামাজিক ক্ষেত্রে এই দুই উপাদানের পরিবর্তনের কারণ নিয়ে যথেষ্ট বিতর্ক আছে। এর কারণ সম্পর্কে নানা ধরণের তত্ত্ব আছে কিন্তু বহু মানুষের বিশ্বাস এর পিছনে রয়েছে বিভিন্ন কারণের সমাহার। গোটা বিশ্বেই সামাজিক শ্রেণী এবং বি এম আইয়ের মধ্যে পারস্পরিক সম্পর্কের পার্থক্য আছে। ১৯৮৯সালে এক পর্যালোচনায় দেখা গেছে যে উন্নত দেশগুলিতে উচ্চ সামাজিক শ্রেণীর মহিলাদের মধ্যে অতি স্থূলতা কম দেখা যায়। বিভিন্ন সামাজিক শ্রেণীর পুরুষের মধ্যে কোনো উল্লেখযোগ্য পার্থক্য দেখা যায় না। উন্নয়নশীল বিশ্বে উচ্চ সামাজিক শ্রেণীর মহিলা, পুরুষ, শিশুদের অতি স্থূলতার হার অনেক বেশি দেখা যায়।[১০৫] ২০০৭ সালে এই পর্যালোচনার একটি সংশোধিত পর্যালোচনায় একই সম্পর্ক পাওয়া গিয়েছিলো, কিন্তু সেটা অনেক দুর্বল ছিলো। এই পারস্পরিক সম্পর্কের শক্তি কমে যাওয়ার কারণ হিসেবে বিশ্বায়নের প্রভাবকেই মনে করা হচ্ছে।[১০৬] উন্নত দেশগুলির মধ্যে, বয়স্কদের অতি স্থূলতার মাত্রা এবং কিশোরদের মধ্যে অতি ওজনের হারের মধ্যে যে সম্পর্ক আছে তার সঙ্গে আয়ের অসঙ্গতি জড়িত। একই ধরণের সম্পর্ক দেখা গেছে মার্কিন যুক্তরাষ্ট্রের রাজ্যগুলিতে: এমনকি উচ্চ সামাজিক শ্রেণীভুক্ত, অনেক সাবালকরাও আরও অনেক অসম রাজ্যগুলির মতো অতি স্থূল।[১০৭] শারীরিক ভর সূচক বা বি এম আই এবং সামাজিক শ্রেণীর মধ্যে সম্পর্ক থাকার বিষয়টি অনেক রকমভাবে ব্যাখ্যা করে দেখানো হয়েছে। এটা মনে করা হোত, উন্নত দেশগুলিতে সম্পদশালীরা আরও অনেক বেশি পুষ্টিকর খাদ্য কেনার ব্যাপারে সক্ষম। কিন্তু ওজন কম রাখার ব্যাপারে তাদের উপর অনেক বেশি সামাজিক চাপ থাকে। একইসঙ্গে শারীরিকভাবে সুস্থ থাকার বিরাট প্রত্যাশার পাশাপাশি তাদের সামনে অনেক সুযোগও থাকে। অনুন্নত দেশগুলিতে একটি বিরাট আকৃতির শরীরের মাপে খাবার কেনার ক্ষমতা, শারীরিক পরিশ্রমসহ উচ্চ শক্তির ব্যয়ের পরিমাণ এবং সাংস্কৃতিক মূল্যবোধ পর্যবেক্ষণের ধরনে অংশগ্রহণ করেছে।[১০৬] কারোর জীবনে শরীরের ভরের দিকে মানুষের মনোভাবও অতি স্থূলতার ব্যাপারে ভূমিকা পালন করে। বন্ধু, ভাই-বোন এবং স্বামী-স্ত্রীর মধ্যে সময়ের সঙ্গে সঙ্গে শরীরের ভর সূচক পরিবর্তন হওয়ার পারস্পরিক সম্পর্ক পাওয়া গেছে।[১০৮] চাপ এবং সম্ভাব্য সামাজিক পদমর্যাদা অতি স্থূলতার ঝুঁকি বাড়িয়ে দেয়।[১০৭][১০৯][১১০] কোনো ব্যক্তির ওজনের উপর ধূমপানের উল্লেখযোগ্য প্রভাব রয়েছে। যারা ধূমপান ছেড়ে দেয় ১০বছর সময়ের ব্যবধানে তাদের মধ্যে পুরুষদের গড়ে ৪.৪কিলোগ্রাম (৯.৭পাউণ্ড) এবং মেয়েদের ক্ষেত্রে 5কিলোগ্রাম (১১পাউণ্ড) ওজন বাড়ে।[১১১] যদিও, ধূমপানের হার পরিবর্তনের সঙ্গে অতি স্থূলতার সম্পূর্ণ হারের উপর কমই প্রভাব ফেলেছে।[১১২] মার্কিন যুক্তরাষ্ট্রে লক্ষ্য করা গেছে একজন ব্যক্তির যতোগুলি সন্তান থাকে তারসঙ্গে ঐ ব্যক্তির অতি স্থূলতার ঝুঁকি বাড়ার সম্পর্ক রয়েছে। প্রতি সন্তান জন্ম পিছু একজন মহিলার ক্ষেত্রে এই ঝুঁকি বেড়ে যায় ৭%, যেখানে একজন পুরুষের ক্ষেত্রে সন্তান প্রতি এই ঝুঁকি বেড়ে যায় ৪%।[১১৩] এটা আংশিকভাবে সত্য যে, পশ্চিমী বাবা-মায়ের ক্ষেত্রে নির্ভরশীল সন্তান থাকার অর্থ কম শারীরিক পরিশ্রম করা।[১১৪] উন্নয়নশীল দেশে শহরে পরিণত হওয়াও অতি স্থূলতার হার বেড়ে যাওয়ার ক্ষেত্রে একটা ভূমিকা পালন করছে। চীনে সামগ্রিকভাবে অতি স্থূলতার হার ৫%—এরও কম, আবার কিছু শহরে অতি স্থূলতার হার ২০শতাংশেরও বেশি।[১১৫] উন্নয়নশীল দেশগুলিতে অতি স্থূলতার হার বৃদ্ধির কারণ হিসেবে গোড়ার দিকের জীবনে অপুষ্টির একটা বড় ভূমিকা রয়েছে বলে মনে করা হচ্ছে।[১১৬] এণ্ডোক্রাইন অপুষ্টির সময়ে যে পরিবর্তন ঘটে তার থেকে সম্ভবত ক্যালোরি পাওয়া সহজ হয়ে গেলে তা চর্বি জমাকে বাড়িয়ে দেয়।[১১৬] [সম্পাদনা] সংক্রামক প্রতিনিধিসমূহখাদ্য রূপান্তরের প্রক্রিয়ায় সংক্রামক প্রতিনিধির উপস্থিতি সংক্রান্ত সমীক্ষা এখনো তার প্রাথমিক স্তরেই রয়ে গেছে। রোগা এবং অতি স্থূল ব্যক্তির মধ্যে যে পার্থক্য থাকে তা অন্ত্র এলাকাতেই লক্ষ্য করা গেছে। অতি স্থূল এবং রোগা ব্যক্তিদের ক্ষেত্রে অন্ত্র এলাকায় তার হজমের ক্ষমতাকে যে প্রভাবিত করে তার লক্ষণ নির্দেশ করা হয়েছে। হজমের ক্ষমতার এই স্পষ্ট পরিবর্তনের ফলে এটা মনে করা হচ্ছে যে অতি স্থূল ব্যক্তি অনেক বেশি শক্তি সঞ্চয় করতে পারে। এই পার্থক্যগুলি সরাসরি এই কারণেই নাকি অতি স্থূলতার ফলাফল তা অবশ্যই সুনিশ্চিত করতে হবে ।[১১৭] মানুষ এবং কয়েকটি বিভিন্ন ধরণের পশু প্রজাতির মধ্যে সংক্রামক রোগ এবং অতি স্থূলতার মধ্যে একটা যোগসূত্র পাওয়া গেছে। তবে অতি স্থূলতার হার বৃদ্ধির ক্ষেত্রে কতোটা পরিমাণে এই যোগসূত্র কাজ করেছে তা এখনো সুনিশ্চিত করে বলা যায়নি।[১১৮] [সম্পাদনা] প্যাথোফিজিওলজি A comparison of a mouse unable to produce leptin thus resulting in obesity (left) and a normal mouse (right)স্থূলতা মোকাবিলার সম্ভাব্য বেস কিছু প্যাথোফিজিওলজিক্যাল প্রণালী সারসংক্ষেপ করেছে ফ্লায়ার।[১১৯] ১৯৯৪-এ লেপটিন আবিষ্কারের আগে পর্যন্ত গবেষণার ক্ষেত্রে একেবারে কিছুই হয়নি। এই আবিষ্কারের পর থেকে আরো অনেক হরমোন সংক্রান্ত প্রণালী নিয়ে বিচার বিশ্লেষণ হয়েছে যাতে খিদে ও খাদ্য গ্রহণের নিয়মবিধি, অ্যাডিপোজ কোষের মজুতের ধরণ ও ইনস্যুলিন রেজিস্ট্যান্স বিকাশের বিষয়গুলিও রয়েছে। লেপটিন আবিষ্কারের পর থেকে ঘ্রেলিন, ইনসুলিন, ওরেক্সিন, পি ওয়াই ওয়াই (PYY) ৩—৩৬, কলেসিসটোকিনিন, অ্যাডিপোনেকটিন ছাড়াও আরো অনেক মেডিয়েটার নিয়ে গবেষণা হচ্ছে। অ্যাডিপোকিনস মেডিয়েটারটি তৈরি করে অ্যাডিপোস কলা; তার কার্যকারিতা স্থূলতা সংক্রান্ত বেশ কিছু রোগে রকমফের ঘটাতে পারে বলে মনে করা হয়। লেপটিন ও ঘ্রেলিনকে খিদের ওপর তাদের প্রভাবের বিচারে একে অপরের পরিপূরক বলে মনে করা হয়। কারণ ঘ্রেলিন তৈরি হয় স্টমাক মডিউলেটিং শর্ট টার্ম অ্যাপেটাইটিভ কন্ট্রোলের মাধ্যমে (অর্থাৎ পাকস্থলী খালি থাকলে খেতে হবে এবং যখন তা ভর্তি থাকবে খাওয়া বন্ধ থাকবে)। আর শরীরে চর্বির মজুত সঙ্কেত দিতে লেপটিনকে তৈরি করে অ্যাডিপোজ কোষ এবং এই লেপটিন দীর্ঘসময়ের জন্য খিদে নিয়ন্ত্রণে মধ্যস্থতাকারী হিসেবে কাজ করে (অর্থাৎ যখন চর্বির মজুত কম তখন বেশি খাও এবং যখন মজুত বেশি কম খাও)। যদিও ব্যাক্তিগতভাবে যেসব স্থূল মানুষের মধ্যে লেপটিনের ঘাটতি আছে তাদের সামান্য অংশের ওপর লেপটিনের ব্যবস্থাপনা বেশ কার্যকরী হতে পারে, বেশিরভাগ মোটা মানুষেকেই লেপটিন প্রতিরোধী বলে মনে করা হয় এবং এদের মধ্যে লেপটিনের উচ্চ স্তর লক্ষ্য করা যায়। [১২০] এই প্রতিরোধ ক্ষমতাকে ব্যাখ্যা করা যেতে পারে কেন লেপটিন ব্যবস্থাপনা মোটা মানুষের খিদে কমিয়ে দিতে কার্যকরী ভূমিকা নিতে পারে না তার ব্যাখ্যায়। [১১৯] A graphic depiction of a leptin moleculeলেপটিন ও ঘ্রেলিন যেহেতু সীমান্তবর্তী অবস্থায় তৈরি হয় তাই তারা কেন্দ্রীয় স্নায়ু ব্যবস্থায় তাদের কাজ চালিয়ে যাওয়ার মাধ্যমে খিদে নিয়ন্ত্রণ করে। বিশেষ করে, এরা এবং খিদে সংক্রান্ত অন্যান্য হরমোনগুলি মস্তিস্কের কেন্দ্রে হাইপোথ্যালামাস নামে অঞ্চলে কাজ করে সেকান থেকেই খাবার খাওয়া ও শক্তি খরচের বিষয়টি নিয়ন্ত্রিত হয়। হাইপোথ্যালামাসের মধ্যে বেশ কিছু প্রদক্ষিণ পথ রয়েছে খিদেকে সংহত করতে জাদের ভূমিকা রয়েছে, এগুলির মধ্যে সবচেয়ে ভালো বলে বিবেচনা করা হয় মেলানোকর্টিন পাথওয়ে।[১১৯] আরকুয়েট নিউক্লিয়াস নামে হাইপোথ্যালামাসের একটি অঞ্চল থেকে প্রদক্ষিণ পথ শুরু হয় যার শেষাংশ থাকে ল্যাটারাল হাইপোথালামাস (LH) এবং ভেন্ট্রোমেডিয়াল হাইপোথ্যালামাস (VMH) -এ, এরা যথাক্রমে হলো মস্তিসকের খাবার খাওয়া ও পূর্ণ পরিতৃপ্তির কেন্দ্র।[১২১] আরকুয়েট নিউক্লিয়াস দুটি ভিন্ন ধরনের গোষ্ঠীরনিউরোন দিয়ে তৈরি।[১১৯] প্রথম গোষ্ঠীটি একই সঙ্গে নিউরোপেপটাইড ওয়াই(NPY) ও অ্যাগুইটি-রিলেটেড পেপটাইড (AgRP) এবং উদ্দীপনা গ্রহণ হয় LH ও VMH -এর তালিকাসহ। দ্বিতীয় গোষ্ঠোটি হলো প্রো-ওপিওমেলানোকর্টিন (POMC) ও কোকেইন- ও অ্যাম্ফিটামিন-নিয়ন্ত্রিত ট্রান্সস্ক্রিপ্ট (CART) এবং উদ্দীপনা গ্রহণ হয় LH ও VMH -এর সংযমসহ। সর্বশেষে, NPY/AgRP নিউরোন খাবার খেতে উদ্কদীপনা যোগায় ও পূর্ণ পরিতৃপ্তির তালিকা বানায়, যেখানে POMC/CART নিউরোন পূর্ণ পরিতৃপ্তিকে উদ্দীপিত করে দেয় ও খাবার খেতে সংযত করে। লেপটিনের মাধ্যেমেই এই উভয় গোষ্টীর আরকুয়েট নিউক্লিবাস নিউরোন নিয়ন্ত্রিত হয়। লেপটিন যেমন NPY/AgRP গোষ্ঠীর সংযম করে আবার POMC/CART গোষ্ঠীকে উদ্দীপিত করে ফেলে। লেপটিন সঙ্কেতের এই ঘাটতিকে হয় লেপটিন ঘাটতি বা লেপটিন প্রতিরোধের মাধ্যমে বাড়তি খাওয়ার দিকে ঠেলে দিতে পারে, এর কিছু আবার জিনগত এবং এভাবেই স্তূলতার প্রকারভেদ পায়।[১১৯] [সম্পাদনা] ব্যবস্থাপনামূল নিবন্ধ: অতিস্থূলতার ব্যবস্থাপনা Orlistat (Xenical) the most commonly used medication to treat obesity and sibutramine (Meridia) a recently withdrawn medication due to cardiovascular side effectsঅতি স্থূলতা রোগের প্রধান চিকিত্‌সার মধ্যে রয়েছে খাদ্যাভ্যাস এবং শারীরিক কসরত।[৬২] খাদ্যাভ্যাস কর্মসূচীর ফলে অল্প সময়ের মধ্যে ওজন হারানো সম্ভব,[১২২] কিন্তু এই ওজনকে ওইভাবে কমিয়ে রাখা সমস্যার হতে পারে এবং মাঝে মাঝেই শারীরিক কসরতের প্রয়োজন পড়তে পারে। একইসঙ্গে কম ক্যালোরিযুক্ত খাবার ঐ ব্যক্তির জীবনশৈলীর চিরদিনের অংশ হয়ে যেতে পারে। [১২৩][১২৪] ওজন কমিয়ে তা দীর্ঘ সময়ের জন্য বজায় রাখার ক্ষেত্রে সাফল্যের হার খুবই কম. এই সাফল্যের হার হলো ২—২০শতাংশ। [১২৫] [সম্পাদনা] রোগ বিস্তার বা মহামারী সংক্রান্ত বিদ্যা World obesity prevalence among males (left) and females (right).[১২৬] ██ <5% ██ 5–10% ██ 10–15% ██ 15–20% ██ 20–25% ██ 25–30% ██ 30–35% ██ 35–40% ██ 40–45% ██ 45–50% ██ 50–55% ██ >55% বিংশ শতাব্দীর আগে স্থূলতা খুবই বিরল ছিল;[১২৭] ১৯৯৭-এ বিশ্ব স্বাস্থ্য সংস্থা (হু WHO) আনুষ্ঠানিকভাবে স্থূলতাকে বিশ্বজুড়ে মহামারী বা গ্লোবাল এপিডেমিক হিসেবে স্বীকৃতি দেয়।[৭৫] ২০০৫–এর হু (WHO)র হিসেব মতো কমপক্ষে ৪০কোটি প্রাপ্তবয়স্ক (৯.৮%) ভীষণ মোটা, এবং পুরুষদের তুলনায় মহিলাদের মধ্যে এর হার বেশি। [১২৮] ৫০অথবা ৬০বছর বয়সীদের[১২৯]মধ্যে স্থূলতার হার বেড়েছে এবং সামগ্রিক স্থূলতার হারের তুলনায় মার্কিন যুক্তরাষ্ট্র, অস্ট্রেলিয়া ও কানাডায় এর হার বেশি।[১৫][১৩০][১৩১] একটা সময়ে একে উচ্চ-আয়ের দেশের সমস্যা বলে বিবেচনা করা হতো, কিন্তু স্থূলতার হার এখন বিশ্বজুড়েই বাড়ছে এবং এর প্রভাব পড়ছে উন্নত ও উন্নয়নশীল উভয় বিশ্বেই। [২৫] নাটকীয়ভাবে এই বৃদ্ধি সমচেয়ে বেশি নগর জীবনে লক্ষ্য করা যায়।[১২৮] সাব-সাহারান আফ্রিকাই বিশ্বের একমাত্র অবশিষ্ট এলাকা যেখানে স্থূলতা কোনো সাধারণ ব্যাপার নয়।[২] [সম্পাদনা] জনস্বাস্থ্যবিশ্ব স্বাস্থ্য সংস্থা (হু WHO)-র অনুমান অতিওজন ও স্থূলতা খুব শীঘ্রই হয়তো কমপুষ্টি (আন্ডার নিউট্রিশন) ও সংক্রামক ব্যাধির (খারাপ স্বাস্থ্যের জন্য যা সবথেকে বেশি গুরুত্বপূর্ণ কারণ) মতো প্রথাগত জনস্বাস্থ্য সমস্যার জায়গা নেবে।[১৩২] তার বিস্তার, খরচ ও স্বাস্থ্যে তার প্রভাবের কারণেই স্থূলতা হলো একটা জনস্বাস্থ্য ও নীতি সম্পর্কিত সমস্যা।[১৩৩] জনসমষ্টির মধ্যে স্থূলতার ব্যাপক বিস্তারের জন্য দায়ী পরিবেশগত বিষয়গুলি বুঝে নিয়ে তা শোধরানোর প্রচেষ্টাই করছে জনস্বাস্থ্য। বাড়তি ক্যালোরি ভোগ ও শারীরিক কসরতের অনিচ্ছার কারণ যে বিষয়গুলি, তাও বদল করার সমাধান খোঁজা চলছে। চেষ্টা চলছে স্কুলগুলিতে রিইমবার্সড মিল প্রোগ্রাম চালু করার, শিশুদের কাছে সরাসরি জাঙ্ক ফুড বিপণনে রাশ টানার[১৩৪] ও একই সঙ্গে চেষ্টা চলছে স্কুলে মিষ্টি পাণীয়ের সহজলভ্যতা কমিয়ে ফেলার[১৩৫]। নাগরিক পরিবেশ গড়ে তোলার সময়েই চেষ্টা হচ্ছে পার্কের সুযোগ বাড়ানোর ও পায়ে চলার পথ বাড়ানোর।[১৩৬] বহু দেশ ও গোষ্ঠী স্থূলতা সংক্রান্ত রিপোর্ট প্রকাশ করেছে। ১৯৯৮–এ প্রথম মার্কিন যুক্তরাষ্ট্রীয় নির্দেশিকা প্রকাশিত হয়, যার শিরোনাম ছিল ‘ক্লিনিকাল গাইডলাইনস অন দ্য আইডেন্টিফিকেশন ইভলিউশন অ্যাণ্ড ট্রিটমেন্ট অব ওভারওয়েট অ্যাণ্ড ওবেসিটি ইন অ্যাডাল্টস: দ্য এভিডেন্স রিপোর্ট’।[১৩৭]] ২০০৬—এ কানাডিয়ান ওবেসিটি নেটওয়ার্ক ‘কানাডিয়ান ক্লিনিকাল প্র্যাক্টিস গাইডলাইনস (CPG) অন দ্য ম্যানেজমেন্ট অ্যাণ্ড প্রিভেনশন অব ওবেসিটি ইন অ্যাডাল্টস অ্যাণ্ড চিল্ডরেন’প্রকাশ করে। প্রাপ্তবয়স্ক ও শিশুদের মধ্যে অতিওজন ও স্থূলতা রুখতে এটি হলো একটি সুসংহত তথ্যপ্রমাণ ভিত্তিক নির্দেশিকা।[১৩৮] ২০০৪-এ ব্রিটেনের রয়াল কলেজ অব ফিজিসিয়ান্স, ফ্যাকাল্টি অব পাবলিক হেল্থ এবং রয়াল কলেজ অব পেডিয়াট্রিক্স অ্যাণ্ড চাইল্ড হেল্থ ‘স্টোরিং আপ প্রব্লেমস‘ নামে একটি রিপোর্ট প্রকাশ করে যাতে ব্রিটেনের ক্রমবর্ধমান স্থূলতার সমস্যার কথা তুলে ধরা হয়।[১৩৯] ঐ একই বছরে হাউস অব কমন্স -এর হেল্থ সিলেক্ট কমিটি প্রকাশ করে তাদের ‘মোস্ট কম্প্রিহেন্সিভ এনকোয়ারি [...] এভার আণ্ডারটেকেন" এতে গ্রেট ব্রিটেনের সমাজ ও স্বাস্থ্যের ওপর স্থূলতার প্রভাব ও সেই সমস্যার সম্ভাব্য প্রতিকারের কথা ছিল।[১৪০] 2006 -এ ন্যাশনাল ইনস্টিটিউট ফর হেল্থ অ্যাণ্ড ক্লিনিকাল এক্সেলেন্স (NICE) স্থূলতা নির্ধারণ ও তার মোকাবিলার একটি নির্দেশিকা প্রকাশ করে, পাশাপাশি এতে স্থানীয় পরিষদের মতো স্বাস্থ্য বিষয়ক নয় এমন সংস্থাগুলির জন্য নীতি রূপায়ণের কথাও ছিল।[১৪১] ২০০৭ -এ স্যার ডেরেক ওয়ানলেস -এর প্রকাশিত একটি রিপোর্ট কিংস ফাণ্ড-এ হুঁশিয়ারি দেওয়া হয় এখনই কিছু ব্যবস্থা না নিলে জাতীয় স্বাস্থ্য পরিষেবাকে অর্থনৈতিকভাবে পঙ্গু করে দিতে পারে।[১৪২] স্থূলতার ক্রমবর্ধ্বমান হার রোধে সুসংহত উদ্যোগ নেওয়া হচ্ছে। অবেসিটি পলিসি অ্যাকশন (ও পি এ OPA) কাঠামো বেশ কিছু পদ্ধতিতে ভাগ করেছে যেমন ‘আপস্ট্রিম’ নীতি, ‘মিডস্ট্রিম’ পলিসি, ‘ডাউনস্ট্রিম’ পলিসি। ‘আপস্ট্রিম’ নীতি সমাজ পরিবর্তনের ওপর নজর রাখে, স্থূলতা রুখতে ব্যক্তিগত আচরণ বদলের চেষ্টা করে ‘মিডস্ট্রিম’ পলিসি এবং বর্তমানে ক্ষতিগ্রস্থ মানুষের চিকিৎসার চেষ্টা করে ‘ডাউনস্ট্রিম’ পলিসি।[১৪৩] [সম্পাদনা] অর্থনৈতিক প্রভাব Services must accommodate obese people with specialist equipment such as much wider chairs.[১৪৪]স্বাস্থ্যগত প্রভাবের পাশাপাশি স্থূলতা আরো বেশ কিছু সমস্যার সৃষ্টি করে যেমন চাকরিতে অসুবিধা[১৪৫][১৪৬] ও ব্যবসার খরচ বেড়ে যাওয়া। ব্যক্তিগত, কর্পোরেশনগত, সরকারী সমাজের সব স্তরেই এর প্রভাব অনুভূত হয়। কেবলমাত্র মার্কিন যুক্তরাষ্ট্রেই খাদ্যপণ্যের বার্ষিক অনুমিত খরচ ৪০বিলিয়ন থেকে ১০০বিলিয়ন ডলার।[১৪৭] ১৯৯৮–এ মার্কিন যুক্তরাষ্ট্রে স্থূলতা খাতে চিকিৎসা খরচ ছিল ৭৮.৫ বিলিয়ন মার্কিন ডলার অথবা সমস্ত চিকিৎসা খরচের ৯.১%।[১৪৮][১৪৯] কানাডায় আবার স্থূলতার জন্য অনুমিত খরচ ছিল ২ বিলিয়ন ডলার (মোট চিকিৎসা খরচের ২.৪%)।[৬২] স্থূলতা সম্পর্কিত রোগের চিকিৎসা খরচ কমানোর জন্য স্থূলতা রোধ কর্মসূচীগুলিকে দেখা যায়। যদিও, বেশি আয়ের মানুষকে আরো চিকিৎসা খরচ বইতে হয়। গবেষকদের তাই মতামত হলো, স্থূলতা কমিয়ে জনস্বাস্থ্যের উন্নতি ঘটানো যায়, তবে অন্যরকমভাবে এটা সামগ্রিক চিকিৎসা খরচ কমায়।[১৫০] স্থূলতা সামাজিক কলঙ্ক ও চাকরিতে অসুবিধা তৈরি করতে পারে।[১৪৫] স্বাভাবিক ওজনের অন্য সহকর্মীদের তুলনায় ভীষণ মোটা কর্মীদের অনুপস্থিতির হার বেশি হয়, অসুস্থতার জন্য তারা বেশি ছুটি নেয়, ফলে নিয়োগকর্তার খরচ বেড়ে যায় এবং উৎপাদনশীলতা কমে যায়।[১৫১] ডিউক বিশ্ববিদ্যালয়ের কর্মীদের মধ্যে সমীক্ষা চালিয়ে দেখা গেছে যে সব কর্মী বডি মাস ইন্ডেক্স (BMI) ১৮.৫—২৪.৯,তাদের মধ্যে থেকে যতজন চিকিৎসা বা ক্ষতিপূরণ সংক্রান্ত দাবি জানিয়েছে তাদের দ্বিগুণ সংখ্যার কর্মী এই সুবিধার জন্য দাবি জানিয়েছে যাদের বি এম আই (BMI) ৪০–এর বেশি। কর্মদিবস নষ্টের হিসেবে তারা ১২ গুণেরও বেশি। পড়ে গিয়ে অথবা ওঠার সময় এদের চোট পাওয়া খুবই সাধারণ ব্যাপার, এভাবেই এরা চোট পায় শরীরের নিচের অংশে, হাতে বা কবজিতে অথবা পেছনে বা কোমরে।[১৫২] ইউ এস স্টেট অব আলাবামা এমপ্লয়িজ ইনস্যুরেন্স বোর্ড একটি বিতর্কিত পরিকল্পনা অনুমোদন করেছে, তাতে বলা হয়েছে ভীষণ মোটা কর্মীদের প্রতি মাসে ২৫ডলার করে কেটে নেওয়া হবে যদি না তারা ওজন কমিয়ে স্বাস্থ্য ভালো করে। ২০১০–এর জানুয়ারি থেকে এই পদক্ষেপ কার্যকরী হবার কথা এবং এটি বলবত্‌ হবে সেই সব কর্মীর ওপর যাদের বি এম আই (BMI) ৩৫ kg/m2 –এর বেশি এবং একবছর বাদে যারা তাদের স্বাস্থ্যের উন্নতি করতে ব্যর্থ হবে।[১৫৩] বেশ কিছু গবেষণায় দেখা গেছে, ভীষণ মোটাদের খুব কমই কোনো কাজের জন্য ভাড়া করা হয়েছে এবং খুবই কম এদের পদোন্নতি হয়েছে।[১৫৪] একই কাজের জন্য মোটা নয় এমন সহকর্মীর তুলনায় মোটাদের কম মজুরি দেওয়া হয়। গড়ে মোটা মহিলারা ৬% কম ও মোটা পুরুষরা ৩% কম কাজ করতে পারে।[১৫৫] এয়ারলাইন ও ফুড ইণ্ডাস্ট্রির মতো নির্দিষ্ট কিছু শিল্পের আবার বিশেষ কিছু চিন্তার কারণ আছে। স্থূলতার হার বেড়ে যাওয়ার কারণে এয়ারলাইনগুলির জ্বালানির খরচ বেড়ে যাচ্ছে, বসার জায়গা আরো চওড়া করার চাপ আসছে।[১৫৬] ২০০০–এ মোটা যাত্রীদের বাড়তি ওজনের জন্য এয়ারলাইনগুলির ২৭৫মিলিয়ন ডলার বাড়তি জ্বালানি খরচ হয়েছে।[১৫৭] আইনব্যবস্থায় অভিযোগ তোলা হচ্ছে যে তারা স্থূলতা বাড়াচ্ছে, তাই রেস্তোরার খরচ বাড়ছে।[১৫৮] স্থূলতার সঙ্গে সম্পর্কযুক্ত ফুড ইণ্ডাস্ট্রির বিরুদ্ধে আইন নিয়ে ২০০৫–এ মার্কিন কংগ্রেসে আলোচনা হয়েছে ; যদিও সেটি এখনও আইন হয়নি।[১৫৮] [সম্পাদনা] ইতিহাস ও সংস্কৃতি[সম্পাদনা] শব্দের বুত্‌পত্তিলাতিন ওবিসিটাস শব্দ থেকে ওবিসিটি শব্দটি এসেছে। লাতিনে ওবিসিটাস-এর মানে হলো ‘মজবুত, মোটা অথবা নধর’। Ēsus হলো edere-র পাস্ট পার্টিসিপল রূপ (খেতে), সঙ্গে ob (বেশি) এর সঙ্গে যুক্ত হয়েছে।[১৫৯] অক্সফোর্ড ডিকশনারি তে উল্লেখ করা হয়েছে যে ১৬১১ নাগাদ এর প্রথম ব্যবহার করেছিলেন র‌্যাণ্ডেল কটগ্রেভ, এটি ব্যাবহার করা হয়েছিল এ ডিকশনারি অব দ্য ফ্রেঞ্চ অ্যাণ্ড ইংলিশ টাঙস।[[১৬০] [সম্পাদনা] ঐতিহাসিক প্রবনতা During the Middle Ages and the Renaissance obesity was often seen as a sign of wealth, and was relatively common among the elite: The Tuscan General Alessandro del Borro, attributed to Charles Mellin, 1645[১৬১]গ্রীকরাই প্রথম স্থূলতাকে চিকিৎসা সংক্রান্ত গোলমাল হিসেবে স্বীকৃতি দেয়।[১২৭] হিপোক্রেটিস বলে গেছেন যে ‘অত্যধিক স্থূলতা কেবলমাত্র একটা রোগই নয়, বরং অন্য রোগের অগ্রদূত’’।[২] যতদূর জানা যায় ভারতীয় শল্য চিকিৎসক সুশ্রুত (খ্রীষ্টপূর্ব ষষ্ঠ শতক)-ই ডায়াবেটিস ও হৃদযন্ত্রের গোলমালের সঙ্গে স্থূলতার যোগাযোগের কথা তুলে ধরেন।[১৬২] এই রোগ ও এর পার্শ্ব প্রতিক্রিয়ার চিকিৎসায় শারীরিক কসরত সাহায্য করার কথা তিনিই সুপারিশ করেন।[১৬২] মানব ইতিহাসের বেশিরভাগটা জুড়েই মানবজাতিকে খাদ্যের আকালের সঙ্গে লড়াই করতে হয়েছে।[১৬৩] এভাবে স্থূলতাকে ঐতিহাসিকভাবেই সম্পদ ও সমৃদ্ধির প্রতীক হিসেবে দেখা হয়ে আসছে। মধ্যযুগ ও নবজাগরণের[১৬১] সময় ইউরোপে উচ্চ পদস্থ আধিকারিকদের মধ্যে স্থূলতা খুবই সাধারণ বিষয় ছিল, পাশাপাশি প্রাচীন পূর্ব এশীয় সভ্যতাতেও তাই ছিল।[১৬৪] শিল্প বিপ্লবের প্রারম্ভিককালেও এটাই মনে করা হতো যে কোনো দেশের সামরিক ও অর্থনৈতিক শক্তি সেদেশের সৈন্য ও কর্মীদের আয়তন ও শক্তি উভয়ের ওপর নির্ভরশীল।[৭৫] গড় বডি মাস ইন্ডেক্স (BMI)কে বর্তমানে আণ্ডাওয়েট বলে বিবেচনা করা হয়, সেই গড় বি এম আই (BMI) বাড়িয়েই এখন তা একটা সাধারণ মাত্রায় পৌঁছে গেছে, যার একটা শিল্পোন্নত সমাজ বিকাশের ক্ষেত্রে গুরুত্বপূর্ণ ভূমিকা রয়েছে।[৭৫] ঊনবিংশ শতাব্দীজুড়ে উন্নত বিশ্বে এভাবেই উচ্চতা ও ওজন দুটোই বেড়েছে। বিংশ শতাব্দীতে জনসমষ্টি তার উচ্চতার জিনসম্বন্ধীয় সম্ভবনায় পৌঁছে যায়, কিন্তু ওজন আবার উচ্চতার তুলনায় বেশি গতিতে বাড়ে, তারই ফলাফল স্থূলতা।[৭৫] ১৯৫০–এর দশকে সম্পদ বাড়ার সাথে শিশুমৃত্যুর হারও কমেছে, কিন্তু শরীরের ওজন বেড়ে হৃদযন্ত্র ও কিডনির অসুখও আরো সাধারণ বিষয় হয়ে উঠেছে।[৭৫][১৬৫] এই সময় কালেই বীমা কোম্পানিগুলিও ওজন ও আয়ুর মধ্যে সম্পর্কের বিষয়টি ধরে ফেললো এবং ভীষণ মোটাদের প্রিমিয়ামও বাড়িয়ে দিলো্।[২] ইতিহাসে বহু সংস্কৃতিতেই স্থূলতাকে চারিত্রিক দোষ হিসেবে দেখা হয়ে এসেছে। গ্রীক হাস্যরসে অবিসাস অথবা মোটা মানুষের চরিত্রকে একটা পেটুক ও ব্যঙ্গবিদ্রুপের বিষয় হিসেবে দেখানো হতো। খ্রীস্টাব্দে খাবারকে আলস্য ও লালসার পাপের প্রবেশদ্বার হিসেবে দেখা হতো।[৯] আধুনিক পাশ্চাত্য সংস্কৃতিতে বাড়তি ওজনকে অনেক সময়েই অনাকর্ষী হিসেবে বিচার করা হয় এবং স্থূলতা সাধারণভাবেই বেশ কিছু নেতিবাচক একঘেয়েমির সঙ্গে জুড়ে আছে। সমস্ত বয়সের মানুষ এর জন্য সামাজিকভাবে কলঙ্কিত হিসেবে বিবেচিত হয়, এবং এরা টিটকিরির শিকার হতে পারে অথবা সতীর্থরা তাকে এড়িয়ে চলতে পারে। স্থূলতা আবার বৈষম্যেরও কারণ হয়।[১৫৪] Venus of Willendorf created 24,000–22,000 BCপাশ্চাত্য সমাজে স্বাস্থ্যবান শরীরের ওজনের সম্পর্কে জনমানসের যে ধারণা ছিল, তা আদর্শ ওজন বলা যায় যাকে তা নিয়ে ধারণা একেবারেই আলাদা ছিল— এবং বিংশ শতাব্দীর শুরু থেকে উভয়েরই বদল হলো। ১৯২০–র পর থেকেই যে ওজনকে আদর্শ বলা যায় তা কমতে থাকলো। দৃষ্টান্ত হিসেবে তুলে ধরা যেতে পারে মিস আমেরিকা প্যাজিয়েন্ট উইনারদের বিষয়টি, ১৯২২ থেকে ১৯৯৯ সাল পর্যন্ত এই পুরস্কার বিজেতাদের গড় উচ্চতা ২% করে বেড়েছে, আবার উলটোদিকে এদের ওজন ১২%করে কমেছে।[১৬৬] অপরদিকে, জনমানসে সুস্থ ওজন নিয়ে চিন্তা উলটোদিকে বদলে গেছে। ব্রিটেনে যে ওজন হলে মানুষ নিজেকে ওভারওয়েট মনে করবে সেই মাপকাঠিটা ১৯৯৯–এ যা ছিল ২০০৭ –এ তার তুলনায় লক্ষ্যণীয়ভাবে বেশি।[১৬৭] মনে করা হয় এই পরিবর্তনের কারণ হলো অ্যাডিপোসিটি (মেদবহুলতা), অ্যাডিপোসিটির হার বেড়ে যাওয়ায় শরীরে অতিরিক্ত মেদকে স্বাভাবিক হিসেবে মেনে নেওয়ার বিষয়টিও বেড়ে গেছে।[১৬৭] আফ্রিকার কোনো কোনো অংশে এখনও অবশ্য স্থূলতাকে সমৃদ্ধির প্রতীক হিসেবে দেখা হয়। এইচ আই ভি (HIV) মহামারী শুরু হবার পর থেকে এটি বিশেষতই সাধারণ হয়ে গেছে।[২] [সম্পাদনা] চারুকলামানব দেহের ভাস্কর্য বিষয়ক প্রথম রূপায়ণ হয়েছিল ২০,০০০—৩৫,০০০বছর আগে, যেখানে ভীষণ মোটা এক মহিলাকে তুলে ধরা হয়েছিল। কেউ কেউ ভেনাস মূর্তিকেই মেদের বাড়বাড়ন্তের প্রবনতার জন্য দায়ী করেন, কেউ কেউ আবার মনে করেন সময়ের সাথে সাথেই মানুষের মধ্যে মুটিয়ে যাওয়া বেড়ে গেছে।[৯] গ্রীক ও রোমান শিল্পকলায় যদিও অত্যাধিক স্থূলতা অনুপস্থিত, এবং তা সম্ভবত সংযম বা পরিমিতির আদর্শের কারণেই। খ্রীষ্ট ইউরোপীয় ইতিহাসের বেশিরভাগ সময়জুড়েই ধারবাহিকভাবে আর্থসামাজিক মর্যাদায় যারা নিচুতে তাদেরই কেমলমাত্র ভীষণ মোটা দেখানো হতো[তথ্যসূত্র প্রয়োজন]। নবজাগরণের সময় উচ্চতর শ্রেণীর কয়েকজন তাদের নিজেদের বিরাট আকার নিয়ে সগর্বে জাহির করতে শুরু করলো, অষ্টম হেনরি ও আলেকজান্দ্রো দেল বোরোর প্রতিকৃতিতে যেমন দেখা যায়।[৯] রুবেনস (১৫৭৭–১৬৪০) নিয়মিতভাবেই তাঁর ছবিতে পূর্ণাঙ্গ নারীদেহ ফুটিয়ে তুলতেন, সেখান থেকেই রুবেনস্কু পরিভাষাটি এসেছে। তা সত্বেও সেই নারীদের যদিও তার উৎসের সঙ্গে সামঞ্জস্য রেখে ‘আওয়ারগ্লাস’ বা বালু ঘড়ির চেহারাই থাকতো।[১৬৮] ঊনবিংশ শতাব্দীতে পাশ্চাত্যে স্থূলতা নিয়ে দৃষ্টিভঙ্গি বদলে যায়। স্থূলতাকেই সম্পদ ও সামাজিক মর্যাদার সমার্থক হিসেবে এক শতক বিবেচনা করার পর রোগা পাতলাকেই কাঙ্খিত মাপকাঠি হিসেবে দেখা শুরু হলো।[৯] [সম্পাদনা] পরিমাপের গ্রহণযোগ্যতা ও স্থূলতা বিতর্ক Overweight people, such as U.S. President William Howard Taft, have been ridiculed at various times.অতিরিক্ত ওজন ও অতি স্থূলকায়দের সম্পর্কে যে বৈষম্য রয়েছে তা কমাতে হলে চর্বি জাতীয় খাদ্য গ্রহণের পরিমাণ কমিয়ে আনতে হবে, সেটাই প্রাথমিক লক্ষ্য হওয়া উচিত।[১৬৯][১৭০] যদিও এই প্রক্রিয়ার মধ্যে দিয়েই স্থূলতা ও স্বাস্থ্যের নেতিবাচক প্রভাবকে চ্যালেঞ্জ জানানো যেতে পারে।[১৭১] এক গুচ্ছ সংগঠন রয়েছে যারা অতি স্থূলতাকে শুধু স্বীকারই করে না বরং তাদেরকে সংগঠিত করার উদ্যোগ নিয়ে থাকে। বিংশ শতাব্দীর শেষ অর্ধে এই সংগঠনের সংখ্যার উল্লেখযোগ্য বৃদ্ধি ঘটেছে।[১৭২] ১৯৬৯ সালে মার্কিন সংস্থা ন্যাশনাল অ্যাসোসিয়েশন টু অ্যাডভান্স ফ্যাট অ্যাকসেপটেন্স (NAAFA) গঠিত হয় এবং তারা নিজেদের মানবাধিকার সংগঠন বলে দাবি করে শরীরের আয়তন বৈষম্য দূর করার লক্ষ্যে কাজ শুরু করে।[১৭৩] ইন্টারন্যাশনাল সাইজ অ্যাকসেপটেন্স অ্যাসোসিয়েশন (ISAA) ১৯৯৭ সালে তৈরি হয়, এটি একটি বেসরকারী স্বেচ্ছাসেবী সংগঠন। এই সংগঠনের বিস্তার বিশ্বব্যাপী, এদের লক্ষ্য হলো মানব শরীরের যে কোনো আয়তনকে গ্রহণযোগ্য বলে স্বীকৃতি দেওয়া এবং সমাজে ওজন-ভিত্তিক যে বৈষম্য রয়েছে তা দূর করা।[১৭৪] মার্কিন যুক্তরাষ্ট্রে আমেরিকার প্রতিবন্ধী নাগরিকদের জন্য গৃহীত আইন (ADA) এঁদের ক্ষেত্রেও যাতে প্রযোজ্য হয় সেই দাবিতেই লড়াই করছে এই সংগঠন। আমেরিকার আইন ব্যবস্থা এনিয়ে ইতোমধ্যেই চর্চা করেছে এবং তারা এই মর্মে সিদ্ধান্ত নিয়েছে যে, যদি শারীরিক বৈষম্য বিরোধী আইন অনুযায়ী স্থূলতাকে বৈধতা দেওয়া হয় তাহলে মানুষের স্বাস্থ্য খাতে যে পরিমাণ বরাদ্দ, তার সুফল সাধারণ মানুষ পাবেন না।[১৭১] এনিয়ে অসংখ্য বই রয়েছে, যেমন পল ক্যাম্পোসের লেখা দ্য ডায়েট মিথ, এই বইয়ে লেখক স্থূলতার সঙ্গে স্বাস্থ্যের ঝুঁকির কোনো মিল খুঁজে পাননি, তিনি জোরের সঙ্গেই বলেছেন, স্থূলতা হলেই স্বাস্থ্যের ঝুঁকি দেখা দেবে এমন প্রামাণ্য তথ্য কেউ হাজির করতে পারেননি, তিনি সমস্যাকে সামাজিক কলঙ্ক হিসাবেই চিহ্নিত করতে চেয়েছেন।[১৭৫] একইভাবে মাইকেল গার্ড তাঁর ওবেসিটি এপিডেমিক বইয়ে স্থূলতাকে স্বাস্থ্যের অঙ্গ হিসাবে নয়, বরং একে নৈতিক ও মতাদর্শগত গঠন বলেই চিহ্নিত করেছেন।[১৭৬] স্বাস্থ্যের কারণে স্থূলতা বাড়ে এমন যুক্তিকে চ্যালেঞ্জ জানাতে আসরে রয়েছে আরো কয়েকটি সংগঠন। রেস্তোরাঁ ও খাদ্য-শিল্প সংস্থাগুলির পৃষ্ঠপোষকতায় গড়ে উঠেছে এমনই একটি সংগঠন সেন্টার ফর কনসিউমার ফ্রিডম, তারা বিজ্ঞাপনী ভাষায় প্রচার করে, স্থূলতা নিয়ে অযথা ‘উত্তেজনার পারদ’ চড়ানো হচ্ছে, এই সমস্যা কখনই মহামারীর আকার নেবে না।[১৭৭] একই রকম চেহারার বন্ধু বা বান্ধবী খোঁজাই সাধারণ মানুষের প্রবণতা।[১৭৮] স্থূলকায় মানুষের সংখ্যা বৃদ্ধির ফলে এই অংশের মানুষের কাছে সঙ্গী খুঁজে পাওয়া অনেক সুবিধাজনক হয়ে গেছে। কিছু অধঃসংস্কৃতিও পরিলক্ষিত হয়, বিশেষত স্থূলকায়দের প্রতি আকর্ষণ তৈরি করার জন্য। চাবি কালচার[১৭৯] এবং ফ্যাট অ্যাডমায়ারার[১৮০] হলো এর উদাহরণ। [সম্পাদনা] শিশুবয়সের স্থূলতাশিশুর বয়স ও লিঙ্গের সঙ্গে স্বুস্থ বডি মাস ইন্ডেক্স (বি এম আই BMI) ক্রমবিন্যাস ওঠানামা করে। বি এম আই (BMI)’র ৯৫তম পার্সেন্টাইলের শিশুদের ও বয়ঃসন্ধিকালের স্থূলতার সংজ্ঞা ঠিক করা হয়।[১৩] উল্লেখ্যনীয় তথ্য হলো, এই পার্সেন্টাইলগুলি ভিত্তি হলো ১৯৬৩ থেকে ১৯৯৪–এর মধ্যবর্তী সময় এবং স্থূলতার হারের সাম্প্রতিক বৃদ্ধির দ্বারা তা প্রভাবিত হয় না। একবিংশ শতাব্দীতে শিশুবয়সের স্থূলতা মহামারীর আকার নিয়েছে, উন্নত ও উন্নয়নশীল বিশ্ব উভয় জায়গাতেই এই হার বেড়েছে। কানাডার কিশোরদের মধ্যে স্থূলতার হার ১৯৮০–র দশকে ১১% থেকে ১৯৯০–র দশকে ৩০%–এর ওপর বেড়ে গেছে। এই একই সময়কালে ব্রাজিলের শিশুদের মধ্যে এই হার ৪ থেকে বেড়ে ১৪% হয়েছে।[১৪] প্রাপ্তবয়স্কদের স্থূলতার পাশাপাশি শিশুবয়সের স্থূলতার হার বাড়ার সঙ্গে বহু বিষয় জড়িয়ে আছে। সাধারণ খাদ্য বদল ও শারীরিক কসরত কমে যাওয়াকেই সাম্র্সতিককালে এই হার বেড়ে যাওয়ার পেছনে দুটি মূল কারণ বলে মনে করা হয়।[১৮১][১৮২] কারণ শিশুবয়সের স্থূলতা বড় বয়সেও প্রায়ই থেকে যায় অসংখ্য কঠিন ব্যাধিকে সঙ্গী করে, যে সব শিশু ভীষণ মোটা প্রায়ই তাদের পরীক্ষা করে দেখা গেছে এদের হাইপারটেনশন (উচ্চ রক্তচাপ), ডায়াবেটিস (মধুমেহ), হাইপারলিপিডেমিয়া ও চর্বিযুক্ত লিভার।[৬২]এই সব শিশুদের চিকিৎসা হলো প্রাথমিকভাবে লাইফস্টাইল বা জীবনধারণের ধরনে হস্তক্ষেপ ও আচার আচরণ প্রণালী। এই বয়সের ক্ষেত্রে ওষুধ প্রয়োগ মোটেই এফ ডি এ (FDA) অনুমোদিত নয়।[১৮১] [সম্পাদনা] অন্যান্য পশুর মধ্যে স্থূলতাবহু দেশেই পোষা প্রাণীর মধ্যে স্থূলতা খুবই সাধারণ বিষয়। মার্কিন যুক্তরাষ্ট্রে কুকুরদের মধ্যে অত্যধিক ওজন ও অতিশয় স্থূলতার হার ২৩শতাংশ থেকে ৪১%, এর মধ্যে প্রায় ৫.১% ভীষণ মোটা।[১৮৩] বিড়ালদের মধ্যে স্থূলতার হার ৬.৪%’এর থেকে সামান্য বেশি।[১৮৪] পশুরোগ বিষয়ক তথ্যের নিরিখে অস্রেহালিয়ায় কুকুরদের মধ্যে স্থূলতার হার দেখা যায় ৭.৬%। তাদের মালিক ভীষণ মোটা কি না তার ওপর কুকুরদের স্থূলতার ঝুঁকি থাকলেও বিড়ালদের স্থূলতার কোনো সম্পর্ক নেই।[১৮৫] 

====

http://bn.wikipedia.org/wiki/%E0%A6%85%E0%A6%A4%E0%A7%80%E0%A6%A8_%E0%A6%B0%E0%A6%BE%E0%A6%AF%E0%A6%BC


অতীন্দ্রমোহন রায় যিনি অতীন রায় নামে বেশি পরিচিত (১৮৯৪—১৯৭৯) ব্রিটিশ ঔপনিবেশিক আমলে ভারতের স্বাধীনতা সংগ্রামের একজন সক্রিয় কর্মী ছিলেন। অতীন্দ্রমোহন ব্রাহ্মণবাড়িয়া জেলার নবীনগর উপজেলার ভোলাচঙ্গ গ্রামে জন্মগ্রহণ করেন। তাঁর বাবার নাম আনন্দমোহন রায়। কুমিল্লা ইউসুফ স্কুলের ছাত্র অবস্থায় অতীন রায় বিপ্লবী অনুশীলন দলের সদস্য হন। এর দায়ে তাঁর জেল হয়েছিল। জেল থেকে ছাড়া পেয়ে তিনি সক্রিয় বিপ্লবী হয়ে ওঠেন এবং এরপর আজীবন বিপ্লবী ছিলেন। বিদ্রোহী কবি নজরুল ইসলামের কুমিল্লায় আসলে অতীন্দ্র রায় তাঁর অন্তরঙ্গ হয়ে ওঠেন এবং বিপ্লবীদের মুখপত্র ধূমকেতু প্রকাশের পর কবিকে অভিনন্দন জানান। কুমিল্লা ভিক্টোরিয়া কলেজে দ্বিতীয় বর্ষে পড়ার সময় পড়াশোনা ছেড়ে দিয়ে তিনি স্বাধীনতা সংগ্রামে জড়িয়ে পড়েন। অতীন্দ্রমোহন কিছুটা খর্বকায় হলেও সুঠামদেহী ছিলেন; তিনি নিয়মিত ব্যায়াম করতেন। অন্যান্য বিপ্লবীদের মত তিনিও গান্ধীর অহিংস আন্দোলনে বিশ্বাস করতেন না। তিনি ১৯৪০ সালে কুমিল্লায় বিপ্লবী সমাজতন্ত্রী দল নামে একটি গোপন বিপ্লবী দল গড়তে সাহায্য করেন। এই বিপ্লবীরা আগরতলা মহারাজার কাছ থেকে গোপনে অর্থসাহায্য পেত। তারা ভারতব্যাপী একটি সশস্ত্র বিপ্লবের প্রস্তুতি নিয়েছিল। ব্রিটিশদের প্রতি অনুগত ধনাঢ্য ব্যক্তিদের বাড়িতে ডাকাতি করে প্রাপ্ত অর্থ দিয়ে নাবিকদের মাধ্যমে তারা বিদেশ থেকে যুদ্ধাস্ত্র সংগ্রহ করত। জার্মানি থেকে বিপ্লবীদের জন্য কয়েক জাহাজ উন্নত মানের যুদ্ধাস্ত্র প্রেরিত হয়েছিল। এ তথ্য ফাঁস হয়ে গেলে বহু বিপ্লবী ধরা পড়ে এবং তাদের কঠোর শাস্তি হয়। অতীন্দ্র রায় এই বিপ্লবী দলের সঙ্গে জড়িত ছিলেন। ১৪ মাস পলাতক থাকার পর তিনি ধরা পড়েন। তাঁকে ২৪ বছর কারাভোগ করতে হয়। দেশ বিভাগের পর ১৯৪৬ থেকে ১৯৫৪ পর্যন্ত তিনি কুমিল্লা পৌরসভার চেয়ারম্যান ছিলেন। কুমিল্লা অভয় আশ্রম, বসন্ত স্মৃতি পাঠাগার, অমূল্য স্মৃতি পাঠাগার ইত্যাদি প্রতিষ্ঠানে তিনি অবদান রাখেন। মুক্তিযুদ্ধের সময় পাকবাহিনী, তাঁর পুত্র কুমিল্লা কলেজের রসায়ন বিভাগের ডেমোনস্ট্রেটর অসীম রায়কে কুমিল্লা সেনানিবাসে নিয়ে গুলি করে হত্যা করে। এরপর থেকে অতীন্দ্র রায় বই-পুস্তক পড়ে নিঃসঙ্গ জীবন অতিবাহিত করেন। তিনি কুমিল্লার বাগিচা গাঁয়ে একটি টিনের ঘরে বাস করতেন এবং অত্যন্ত সাদাসিধা জীবন যাপন করতেন। 

====

http://bn.wikipedia.org/wiki/%E0%A6%85%E0%A6%A4%E0%A7%80%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%BF%E0%A6%AF%E0%A6%BC_%E0%A6%89%E0%A6%AA%E0%A6%B2%E0%A6%AC%E0%A7%8D%E0%A6%A7%E0%A6%BF


অতীন্দ্রিয় উপলব্ধি (ইংরেজীতে: Extrasensory perception) বলতে বোঝায় মনের বিশেষ ক্ষমতার মাধ্যমে তথ্য সংগ্রহ। এক্ষেত্রে স্বভাবিকভাবে শারীরিক কোন উপায়ে তথ্য লাভ করা হয় না। পরিভাষাটি সর্বপ্রথম ব্যবহার করেন স্যর রিচার্ড বার্টন, ডিউক ইউনিভার্সিটির মনোবিজ্ঞানী জে. বি. রাইন বিভিন্ন আধ্যাত্মিক ক্ষমতাকে ব্যাখ্যা করার জন্য অতিইন্দ্রিয় উপলব্ধিকে ব্যবহার করেন। অতিইন্দিয় উপলব্ধিকে অনেক সময় ষষ্ঠ ইন্দ্রিয় নামেও অভিহিত করা হয়। এই পরিভাষাটি সাধারণ উপায় ব্যতিরেকে বিশেষ উপায়ে তথ্য লাভকে নির্দেশ করে। যেমন- মনের দ্বারা অতীতকালের তথ্য লাভ। প্যারাসাইকোলোজি হল অতিন্দ্রিয় সংক্রান্ত বৈজ্ঞানিক বিদ্যা।[১] বিজ্ঞানীরা সাধারণত অতিইন্দ্রিয় উপলব্ধিকে অগ্রাহ্য করেন, কারণ এক্ষেত্রে কোন সুনির্দিষ্ট সাক্ষ্য অনুপস্থিত থাকে। এছাড়া পরীক্ষামূলক পদ্ধতি না থাকায় এ পদ্ধতির কোন সুস্পষ্ট নির্ভরযোগ্যতা না থাকার কারণে বিজ্ঞানীরা একে পুরোপুরি গ্রহণ করেননি।[২][৩][৪][৫][৬][৭] সূচিপত্র ১ ইতিহাস ২ তথ্যসূত্র ৩ আরও পড়ুন ৪ বহিঃসংযোগ [সম্পাদনা] ইতিহাস১৯৩০ সালে যুক্তরাষ্ট্রের নর্থ ক্যারোলিনার ডিউক ইউনিভার্সিটির অধ্যাপক জে. বি. ও তাঁর স্ত্রী লুসিয়া মনস্তাত্বিক গবেষণাকে পরীক্ষামূলক গবেষণায় উন্নীত করার চেষ্টা করেন। লুসিয়া রাইন মূলত স্বতঃস্ফূর্ত বিষয়গুলো নিয়ে এবং জে. বি. রাইন পরীক্ষাগারে কাজ করতে থাকেন। জে. বি. রাইন খুব সতর্কতার সাথে পরিভাষাসমূহ লক্ষ্য করেন এবং এজন্যে তিনি বাস্তব নিরীক্ষা চালান। এসময় কিছু সরল কার্ডের সেট উদ্ভাবন করা হয়। এগুলোকে বলে জেনার কার্ড।[৮] বর্তমানে এগুলোকে বলে ইএসপি কার্ড. এসব কার্ডে বৃত্ত, বর্গ, তরঙ্গাকৃতির রেখা, ক্রস এবং তারকার ন্যয় চিহ্ন রয়েছে। এরকম চিহ্নসম্বলিত পাঁচধরণের কার্ড ২৫ টি কার্ডের একটি প্যাকেটে থাকে। একটি টেলিপ্যাথি পরীক্ষায় প্রেরক কার্ডসমূহের একটি সিরিজের দিকে লক্ষ্য করেন, অপরদিকে গ্রাহক চিহ্নগুলো অনুমান করেন। আলোকদৃষ্টি পরীক্ষার ক্ষেত্রে, কার্ডের সেটটি গোপন করা হয় এবং গ্রাহক অনুমান করতে থাকেন। পূর্বাহ্নে লব্ধ জ্ঞান বা প্রিকগনিশন পরীক্ষার ক্ষেত্রে, গ্রাহকের অনুমানের পর কার্ডগুলোর ধারা নির্ধারণ করা হয়। এসকল পরীক্ষায় কার্ডের ধারা অবশ্যই যথেচ্ছভাবে থাকতে হবে, যাতে পূর্বেই এ ব্যাপারে অবহিত না হওয়া যায়। প্রথমে কার্ডগুলো হাত দিয়ে এলোমেলো করা হয় এবং পরবর্তিতে যন্ত্রের মাধ্যমে। ইএসপি কার্ড ব্যবহারের একটী সুবিধা হল, পূর্ব-প্রত্যাশার চেয়ে উত্তরের যথার্থতা নির্ণয়ের ক্ষেত্রে প্রাপ্ত পরিসংখ্যান সহজেই প্রয়োগ করা যায়। রাইন সাধারণ লোককে পরীক্ষার কাজে ব্যবহার করেন এবং দাবি করেন, তারা প্রত্যাশার চেয়ে ভাল করেছে। ১৯৪০ সালে রাইন ও জে. জি. প্র্যাট ১৮৮২ থেকে অদ্যাবধি কার্ডভিত্তিক অনুমান সংশ্লিষ্ট পরীক্ষাগুলোর একটি পূর্ণাঙ্গ পর্যালোচনা রচনা করেন। এর নাম এক্সট্রা-সেন্সরি পার্সেপশন আফটার সিক্সটি ইয়ার্‌স (Extra-Sensory Perception After Sixty Years)। এটি বিজ্ঞানের প্রথম মেটা-অ্যানালাইসিস হিসেবে স্বীকৃত।[৯] এতে রাইনের পরীক্ষার সকল প্রশ্নোত্তর সন্নিবেশিত আছে। এখানে ৫০টি পরীক্ষার কথা উল্লেখ আছে, এর মধ্যে ৩৩টিতে রাইন ছাড়াও অন্যান্য তদন্তকারীর ও ডীউক ইউনিভার্সিটি গ্রুপের অবদান রয়েছে। ৬১% স্বাধীন পরীক্ষার ফলাফল ইএসপি-এর সপক্ষে যায়।[১০] এসবের মধ্যে কলোরাডো ইউনিভার্সিটি এবং হান্টার কলেজ, নিউ ইয়র্কের মনস্তাত্বিকগণ সর্বোচ্চ মানসম্পন্ন সর্বাধিক সংখ্যক বিচারকার্য সম্পাদন করেন।[১১][১২] কিছু প্রশ্নোত্তরের ব্যর্থতা রাইনকে আরও গবেষণা করতে উৎসাহিত করে।[১৩] 

====

http://bn.wikipedia.org/wiki/%E0%A6%85%E0%A6%A5%E0%A6%B0%E0%A7%8D%E0%A6%AC_%E0%A6%AC%E0%A7%87%E0%A6%A6


বেদ হিন্দুদের প্রাচীনতম ধর্মগ্রন্থের নাম। এর চারটি মূল অংশ রয়েছে: ঋগ্বেদ, যজুর্বেদ, সাম বেদ এবং অথর্ব বেদ। বেদ (সংস্কৃত véda वेद " জ্ঞান ") প্রাচীন ভারতে লেখা হয়েছে। তারা সংস্কৃত সাহিত্যের পুরনোতম স্তর সংগঠিত করে হিন্দুধর্মের উপর। এটি একটি ধর্মীয় গ্রন্থ হিন্দুদের। হিন্দু ঐতিহ্য অনুযায়ী, বেদ একটি মানবিক গ্রন্থ না। বৈদিক মন্ত্রগুলো হিন্দুদের অনুষ্ঠান, ধর্মীয় কাজ এবং অন্যান্য মঙ্গলজনক কাজে পড়া হয়। দর্শনবিদ্যা এবং ভাগ যে ভারতীয় উপমহাদেশে উন্নত বেদে অবস্থান গ্রহণ করেছে তা অনেক ক্ষেত্রে দেখা যায়। ভারতীয় দর্শনবিদ্যার বিদ্যালয়ে ছাত্রদেরকে এটা পড়তে বলে। তাদের ধর্মানুবাদ হিসেবে বেদকে শ্রেণীভুক্ত করা হয় " গোঁড়া " (āstika) বলে। বেদ হিন্দুদের পবিত্র ধর্মগ্রন্থ। ‘বেদ’ শব্দের বু্ৎপত্তিগত অর্থ জ্ঞান। যার অনুশীলনে ধর্মাদি চতুর্বর্গ লাভ হয় তা-ই বেদ। প্রচলিত বিশ্বাস অনুযায়ী বেদকে অপৌরুষেয় অর্থাৎ ঈশ্বরের বাণী বলে মনে করা হয়। এটি কতগুলি মন্ত্র ও সূক্তের সংকলন। বিশ্বামিত্র, ভরদ্বাজ প্রমুখ বৈদিক ঋষি জ্ঞানবলে ঈশ্বরের বাণীরূপ এসব মন্ত্র প্রত্যক্ষ করেন। তাই এঁদের বলা হয় মন্ত্রদ্রষ্টা। মন্ত্রদ্রষ্টা ঋষিদের মধ্যে বেশ কয়েকজন মহিলাও ছিলেন, যেমন বিশ্ববারা, লোপামুদ্রা প্রভৃতি। [সম্পাদনা] উৎপত্তি ও ব্যবহারের রীতিনীতিসংস্কৃত শব্দ véda " জ্ঞান" মূল বে- থেকে উৎপত্তি নির্ণয় করা হল " জানতে "। এইটি Proto-Indo-European মূল *u̯eid- থেকে উৎপত্তি নির্ণয় কর হিসেবে বানানো, অর্থ " দেখুন " অথবা " জানেন "। এর ছোট বোধে, শব্দ বেদ-এ উল্লেখ করতে ব্যবহার করা হল (মন্ত্র, অথবা স্লোক এর সংগ্রহ)। এটি চার বিধিসম্মত বেদের সঙ্গে সহযোগী (ঋগ্বেদ, যজু বেদ, সাম বেদ ও অথর্ব বেদ) যদিও তথ্যসূত্র অনুযায়ী এটি যুক্ত ছিলো ব্রাহ্মন, আর্য এবং উপনিষদের সাথে।বেদের এক নাম শ্রুতি। এর কারণ, লিপিবদ্ধ হওয়ার আগে দীর্ঘকাল বেদ ছিল মানুষের স্মৃতিতে বিধৃত। গুরুশিষ্য পরম্পরায় শ্রুতি অর্থাৎ শ্রবণ প্রক্রিয়ার মাধ্যমে বেদ আয়ত্ত করা হতো। যেহেতু শোনা বা শ্রুতির মাধ্যমে প্রক্রিয়াটি ঘটত তাই এ থেকে বেদের এক নাম হয় শ্রুতি।বেদকে ত্রয়ীও বলা হয়। এর কারণ, বেদের মন্ত্রগুলি আগে ছিল বিক্ষিপ্ত অবস্থায়। ব্যাসদেব যজ্ঞে ব্যবহারের সুবিধার্থে মন্ত্রগুলিকে ঋক্‌, যজুঃ, সাম এই তিন খণ্ডে বিন্যস্ত করেন। তাই বেদের অপর নাম হয় সংহিতা। বেদ চারখানা হলেও চতুর্থ অথর্ববেদ অনেক পরবর্তীকালের রচনা এবং এর কিছু কিছু মন্ত্র প্রথম তিনটি থেকেই নেওয়া হয়েছে। তাছাড়া যজ্ঞে এর ব্যবহার নেই। অবশ্য বেদকে ত্রয়ী বলার অন্য একটি কারণও আছে এবং তা হলো: এর মন্ত্রগুলি মিতত্ব, অমিতত্ব ও স্বরত্ব এই তিনটি স্বরলক্ষণ দ্বারা বিশেষায়িত, যার ওপর ভিত্তি করে মন্ত্রগুলিকে উপর্যুক্ত তিনটি ভাগে ভাগ করা হয়েছে।বেদের রচনাকাল সম্পর্কে অনেক মতভেদ আছে। এ নিয়ে প্রাচ্য ও পাশ্চাত্য পণ্ডিতদের মধ্যে বিস্তর মতপার্থক্যও দেখা যায়। উল্লেখ্য যে, বেদ রচনার শুরু থেকে তা সম্পূর্ণ হতে বহুকাল সময় লেগেছে। সেই কালসীমা মোটামুটিভাবে খ্রিষ্টপূর্ব ২৫০০-৯৫০ অব্দ পর্যন্ত ধরা হয়। [সম্পাদনা] চার ভাগে বেদবেদের বিধিসম্মত ভাগ চারটি (turīya)।বেদের চারটি অংশ মন্ত্র বা সংহিতা, ব্রাহ্মণ, আরণ্যক ও উপনিষদ্‌। মন্ত্রাংশ প্রধানত পদ্যে রচিত, কেবল যজুঃসংহিতার কিছু অংশ গদ্যে রচিত। এটাই বেদের প্রধান অংশ। এতে আছে দেবস্তুতি, প্রার্থনা ইত্যাদি। ঋক্‌ মন্ত্রের দ্বারা যজ্ঞে দেবতাদের আহ্বান করা হয়, যজুর্মন্ত্রের দ্বারা তাঁদের উদ্দেশে আহুতি প্রদান করা হয় এবং সামমন্ত্রের দ্বারা তাঁদের স্তুতি করা হয়। ব্রাহ্মণ মূলত বেদমন্ত্রের ব্যাখ্যা। এটি গদ্যে রচিত এবং প্রধানত কর্মাশ্রয়ী। আরণ্যক কর্ম-জ্ঞান উভয়াশ্রয়ী এবং উপনিষদ্‌ বা বেদান্ত সম্পূর্ণরূপে জ্ঞানাশ্রয়ী।বেদের বিষয়বস্তু সাধারণভাবে দুই ভাগে বিভক্ত কর্মকাণ্ড ও জ্ঞানকাণ্ড। কর্মকাণ্ডে আছে বিভিন্ন দেবদেবী ও যাগযজ্ঞের বর্ণনা এবং জ্ঞানকাণ্ডে আছে ব্রহ্মের কথা। কোন দেবতার যজ্ঞ কখন কিভাবে করণীয়, কোন দেবতার কাছে কি কাম্য, কোন যজ্ঞের কি ফল ইত্যাদি কর্মকাণ্ডের আলোচ্য বিষয়। আর ব্রহ্মের স্বরূপ কি, জগতের সৃষ্টি কিভাবে, ব্রহ্মের সঙ্গে জীবের সম্পর্ক কি এসব আলোচিত হয়েছে জ্ঞানকাণ্ডে। জ্ঞানকাণ্ডই বেদের সারাংশ। এখানে বলা হয়েছে যে, ব্রহ্ম বা ঈশ্বর এক, তিনি সর্বত্র বিরাজমান, তাঁরই বিভিন্ন শক্তির প্রকাশ বিভিন্ন দেবতা। জ্ঞানকাণ্ডের এই তত্ত্বের ওপর ভিত্তি করেই পরবর্তীকালে ভারতীয় দর্শনচিন্তার চরম রূপ উপনিষদের বিকাশ ঘটেছে। এসব ছাড়া বেদে অনেক সামাজিক বিধিবিধান, রাজনীতি, অর্থনীতি, শিক্ষা, শিল্প, কৃষি, চিকিৎসা ইত্যাদির কথাও আছে। এমনকি সাধারণ মানুষের দৈনন্দিন জীবনের কথাও আছে। বেদের এই সামাজিক বিধান অনুযায়ী সনাতন হিন্দু সমাজ ও হিন্দুধর্ম রূপ লাভ করেছে। হিন্দুদের বিবাহ, অন্তেষ্টিক্রিয়া ইত্যাদি ক্ষেত্রে এখনও বৈদিক রীতিনীতি যথাসম্ভব অনুসরণ করা হয়।ঋগ্বেদ থেকে তৎকালীন নারীশিক্ষা তথা সমাজের একটি পরিপূর্ণ চিত্র পাওয়া যায়। অথর্ববেদ থেকে পাওয়া যায় তৎকালীন চিকিৎসাবিদ্যার একটি বিস্তারিত বিবরণ। এসব কারণে বেদকে শুধু ধর্মগ্রন্থ হিসেবেই নয়, প্রাচীন ভারতের রাজনীতি, অর্থনীতি, সমাজ, সাহিত্য ও ইতিহাসের একটি দলিল হিসেবেও গণ্য করা হয়। [সম্পাদনা] ঋগ্বেদঋগ্বেদে পুরনোতম গুরুত্বপূর্ণ জীবিত ভারতীয় লেখা। এইটি সমস্তে ১, ০২৮ বৈদিক সংস্কৃত স্তোত্র এবং ১০, ৬০০ স্তবকের একটি সংগ্রহ, দশ পুস্তকের দিকে সংগঠিত (সংস্কৃত: mandalas). [২৬] স্তোত্র ঋগ্বেদের দেব-দেবীকে উৎসর্গ করা হল। 

====

http://bn.wikipedia.org/wiki/%E0%A6%85%E0%A6%A6%E0%A7%8D%E0%A6%AC%E0%A7%88%E0%A6%A4_%E0%A6%AE%E0%A6%B2%E0%A7%8D%E0%A6%B2%E0%A6%AC%E0%A6%B0%E0%A7%8D%E0%A6%AE%E0%A6%A8


অদ্বৈত মল্লবর্মণ (১লা জানুয়ারি, ১৯১৪- ১৬ই এপ্রিল, ১৯৫১) বাঙালি ঔপন্যাসিক ও সাংবাদিক। তৎকালীন কুমিল্লা জেলার অধীনে ব্রাহ্মণবাড়িয়া মহকুমার গোকর্ণঘাট গ্রামে জন্মগ্রহণ করেন। তিতাস একটি নদীর নাম শিরোনামের একটিমাত্র উপন্যাস লিখে তিনি বাংলা সাহিত্যের চীরস্মরণীয় ও অমর প্রতিভা হিসেবে সবিশেষ স্বীকৃতি লাভ করেন। এই উপন্যাসটি সর্বপ্রথম মাসিক মোহাম্মদী পত্রিকায় প্রকাশিত হয়। সূচিপত্র ১ শৈশবকাল ২ কর্মজীবনে অনুপ্রবেশ ৩ তিতাস একটি নদীর নাম ৪ রচনাসমগ্র ৫ সমাজ সংস্কারক ৬ মহাপ্রয়াণ ৭ মৃত্যু-পরবর্তী ৮ আরো দেখুন ৯ বহিঃসংযোগ ১০ তথ্যসূত্র [সম্পাদনা] শৈশবকালএক দরিদ্র ধীবর বা জেলে পরিবারে জন্মগ্রহণ করেছিলেন অদ্বৈত মল্লবর্মণ। তাঁর পিতার নাম ছিল অধরচন্দ্র।[১] শৈশবেই পিতৃ-মাতৃহীন হন তিনি। গ্রামের মালোদের চাঁদার টাকায় তাঁর লেখাপড়ার খরচ নির্বাহ হতো।[২] ১৯৩৩ সালে বর্তমান ব্রাহ্মণবাড়ীয়া জেলা সদরে অবস্থিত অন্নদা উচ্চ ইংরেজী বিদ্যালয় থেকে ১ম বিভাগে ম্যাট্রিকুলেশন ডিগ্রী অর্জন করেন। এরপর কুমিল্লা জেলার ভিক্টোরিয়া কলেজে কিছুদিন আই,এ ক্লাসে অধ্যয়ন করেন। কিন্তু মেধাবী ছাত্র হওয়া সত্ত্বেও আর্থিক সঙ্কটের কারণে তাঁর পড়ালেখা শেষ হয়ে যায়। [সম্পাদনা] কর্মজীবনে অনুপ্রবেশ১৯৩৪ সালে কলেজের পড়া ছেড়ে দিয়ে শুধুমাত্র অর্থ উপার্জন ও জীবিকা নির্বাহের উদ্দেশ্যে কলকাতা গমন করেন। সেখানে মাসিক 'ত্রিপুরা' পত্রিকার সাংবাদিক হিসেবে শুরু করেন কর্মজীবন। এরপর ১৯৩৬ সালে ক্যাপ্টেন নরেন দত্ত পরিচালিত 'নবশক্তি' পত্রিকায় যোগ দেন তিনি।[৩] পত্রিকাটির সম্পাদক কবি প্রেমেন্দ্র মিত্রের সহকারী হিসেবে সহ-সম্পাদক পদে দায়িত্ব পালন করেন। নবশক্তি'র প্রকাশনা বন্ধ হয়ে গেলে তিনি মওলানা মোহাম্মদ আকরম খাঁ'র "মাসিক মোহাম্মদী" পত্রিকার সম্পাদকের সহকারী হিসেবে যোগদান করেন। তিন বছর একাধিক্রমে এ পদে দায়িত্ব পালন করেন অদ্বৈত। এ সময়ে একই সঙ্গে দৈনিক আজাদ পত্রিকায় সাংবাদিকতা করেছিলেন তিনি। এছাড়াও, নবযুগ, কৃষক ও যুগান্তর পত্রিকায় সহকারী সম্পাদক হিসেবে দায়িত্ব পালন করেছিলেন। আমৃত্যু তিনি এ পদে বহাল ছিলেন। আয় বৃদ্ধির জন্য বিশ্বভারতীর প্রকাশনা শাখায় খণ্ডকালীন চাকুরীও গ্রহণ করেন তিনি।[২] [সম্পাদনা] তিতাস একটি নদীর নাম তিতাস একটি নদীর নাম - উপন্যাসের প্রচ্ছদ চিত্রএই বিষয়ে মূল নিবন্ধের জন্য দেখুন: তিতাস একটি নদীর নাম অদ্বৈত মল্লবর্মণের সমগ্র সাহিত্যিক জীবনে 'তিতাস একটি নদীর নাম' উপন্যাসটি অমর কীর্তি হিসেবে বিবেচিত হয়ে আসছে। প্রতিকূল সংঘাতে ক্রমশ মুছে-আসা মৎস্যজীবী যে মানুষদের কাহিনী এই উপন্যাসে বর্ণিত হয়েছে তিনি সেই 'মালো' সম্প্রদায়েরই লোক ছিলেন।[৩] তিনি তাঁর ব্যক্তিগত অভিজ্ঞতা ও সুগভীর অন্তঃদৃষ্টির কারণেই উপন্যাসটিতে ধীবর সমাজের নিষ্ঠুর জীবনসংগ্রামের সাধারণ কাহিনীকে দিয়েছেন অবিনশ্বর ও অসাধারণ। তিতাস নদী ও তার দু'কূলের মানুষের জীবনযাত্রাকে ঘিরে রচিত ‘তিতাস একটি নদীর নাম' উপন্যাসে কিশোর, সুবল, অনন্ত, বনমালী প্রমুখ চরিত্রগুলো স্থান পেয়েছে। উপন্যাসটির সামগ্রীক মূল্যায়ন ও বিচার-বিশ্লেষণ করেছেন অদ্বৈত মল্লবর্মণের জীবনীকার অধ্যাপক শান্তনু কায়সার। তাঁর মতে, ‘তিতাস জীবনের শেকড় প্রাকৃত জীবনের গভীরে প্রোথিত। এই প্রাকৃত জীবনকে বাইরে থেকে যতই সরল দেখাক এর ভেতরে প্রবেশ করলে দেখা যাবে, তা বহু ভঙ্গিমা ও বৈচিত্র্যের অধিকারী।[১] তাঁর এ বিখ্যাত উপন্যাসটি প্রথমে মাসিক পত্রিকা মোহাম্মদীতে প্রকাশিত হয়েছিল। কয়েকটি অধ্যায় মোহাম্মদীতে মুদ্রিত হবার পর উপন্যাসটির মূল পাণ্ডুলিপি রাস্তায় খোঁয়া যায়। বন্ধু-বান্ধব ও অতি আগ্রহী পাঠকদের আন্তরিক অনুরোধে তিনি পুণরায় কাহিনীটি লেখেন। কাঁচড়াপাড়া যক্ষ্মা হাসপাতালে যাবার আগে এই গ্রন্থের পাণ্ডুলিপি বন্ধু-বান্ধবকে দিয়ে যান।[২] অদ্বৈত মল্লবর্মণের মৃত্যুর কয়েক বছর পর 'তিতাস একটি নদীর নাম' শিরোনামের এই উপন্যাসটি গ্রন্থাকারে প্রকাশিত হয়। এই একটি মাত্র উপন্যাস লিখেই তিনি বাংলা সাহিত্যের অন্যতম স্মরণীয় প্রতিভা হিসেবে স্বীকৃতি লাভ করেন। [সম্পাদনা] রচনাসমগ্রস্বল্পকালীন জীবনে অদ্বৈত মল্লবর্মণ বেশ কিছু গুরুত্বপূর্ণ গ্রন্থ রচনা করে গেছেন। এছাড়াও তিনি বহু শিশুপাঠ্য কবিতাও রচনা করেছেন।[৩] বিভিন্ন পত্র-পত্রিকায় তাঁর লেখা বেরোলেও চল্লিশের দশকে মানিক বন্দ্যোপাধ্যায় প্রমূখের পাশাপাশি বুদ্ধদেব বসু সম্পাদিত 'এক পয়সায় একটি' গ্রন্থ সিরিজ আকারে লিখে তিনি বিশেষভাবে সকলের দৃষ্টি আকর্ষণ করেন। তিতাস একটি নদীর নাম তাঁর স্মরণীয় উপন্যাস।[৩] তাঁর রচিত গ্রন্থসমূহ হচ্ছে - ■তিতাস একটি নদীর নাম (উপন্যাস) ■এক পয়সায় একটি (গ্রন্থ) ■সাদা হাওয়া (উপন্যাস) ■সাগরতীর্থে ■নাটকীয় কাহিনী ■দল বেঁধে (গল্পগ্রন্থ) ■রাঙামাটি ■জীবনতৃষ্ণা (অনুবাদঃ লাস্ট ফর লাইফ) [সম্পাদনা] সমাজ সংস্কারকঅকৃতদার নিঃসঙ্গ অদ্বৈত বহু কৃচ্ছ্রসাধন ও উদয়াস্ত হাড়ভাঙ্গা পরিশ্রম করে যতটুকু আয়-উপার্জন করতে তার অধিকাংশই ব্যয় করতেন দুঃস্থ পরিচিতজনদের মধ্যে। তাঁর গ্রন্থপ্রীতি ছিল অসাধারণ। নিদারুণ অর্থকষ্টের মধ্যেও যথাসম্ভব বই কিনেছেন তিনি।[৩] আর্থিক সঙ্গতি কম থাকা স্বত্ত্বেও কলকাতার মালোপাড়ার শিশু-কিশোরদের ঘরোয়া বিদ্যালয় পরিচালনায় নিয়োজিত উপেন্দ্রবাবুর স্বল্পশিক্ষিত বিধবা প্রফুল্লকে নিয়মিতভাবে আর্থিক সাহায্য করতেন।[১] [সম্পাদনা] মহাপ্রয়াণমাত্র ৩৭ বছর বয়সে যক্ষ্মা রোগে আক্রান্ত হয়ে কলকাতার নারকেলডাঙ্গার ষষ্ঠীপাড়ার নিজ বাড়ীতে অদ্বৈত মল্লবর্মণ মৃত্যুবরণ করেন। [সম্পাদনা] মৃত্যু-পরবর্তীতাঁর মৃত্যুর পর ঘনিষ্ঠ বন্ধুরা রামমোহন লাইব্রেরী কর্তৃপক্ষের কাছে যাবতীয় গ্রন্থরাজী তুলে দেন সদ্ব্যবহারের জন্য। সাহিত্য, দর্শন ও চারুকলাবিষয়ক এমন সুচিন্তিত ও সুনির্বাচিত সংগ্রহশালা ছিল দুর্লভ। লাইব্রেরী কর্তৃপক্ষ এই সহস্রাধিক গ্রন্থ সংগ্রহশালা নিয়ে পৃথক একটি বিভাগ সৃষ্টি করে সযত্নে সংরক্ষণ করে চলেছেন।[২] 

====

http://bn.wikipedia.org/wiki/%E0%A6%85%E0%A6%A6%E0%A7%8D%E0%A6%AD%E0%A7%81%E0%A6%A4_%E0%A6%AC%E0%A7%87%E0%A6%97


উইকিপিডিয়া, মুক্ত বিশ্বকোষ থেকে ঝাঁপ দাও: পরিভ্রমণ, অনুসন্ধান ভৌত বিশ্বতত্ত্বে অদ্ভুত বেগ (ইংরেজি ভাষায়: Peculiar velocity) বলতে পশ্চাদপসরণশীল ছায়াপথের এমন সব বেগকে বোঝায় যা হাবল নীতির মাধ্যমে ব্যাখ্যা করা সম্ভব না। বিজ্ঞানী এডুইন হাবলের নীতি অনুসারে, আমাদের থেকে পেছনে সরে যাওয়া ছায়াপথগুলোর দ্রুতি আমাদের থেকে তাদের দূরত্বের সমানুপাতিক। অন্যান্য কোন ক্রিয়া না থাকলে দূরত্ব ও বেগের এই সম্পর্ক ঠিক এমনই হওয়ার কথা। কিন্তু ছায়াপথগুলো মহাবিশ্বের সব স্থানে সমানভাবে বণ্টিত নেই। এরা গুচ্ছে গুচ্ছে বিভক্ত। এসব ছায়াপথ গুচ্ছকে বলে স্তবক। একেকটি ছায়াপথ-স্তবকে কয়েক ডজন থেকে শুরু করে কয়েক হাজার ছায়াপথ থাকতে পারে। কোন একটি স্তবকের মধ্যে অবস্থিত এসব ঘন সন্নিবিষ্ট ছায়াপথেরা একে অপরের উপর মহাকর্ষীয় বল প্রয়োগ করে। এই বল এতই শক্তিশালী যে এর কারণে কোন একটি ছায়াপথ সর্বোচ্চ ১,০০০ কিমি/সেকেন্ড দ্রুতি অর্জন করতে পারে, যেকোন দিকে। তাই হাবল নীতিতে আমরা যে অরীয় বেগ হিসাব করি তার সাথে এই বেগ যোগ বা তা থেকে এটা বিয়োগ করতে হবে। নয়ত সঠিক ফলাফল পাওয়া যাবে না। ছায়াপথের দূরত্ব নির্ণয় করতে গিয়ে এই ক্রিয়া থেকে উদ্ভূত ফলাফল হিসাবে আনতে হবে। এটাকে বলা যায় এক ধরণের ত্রুটি সংশোধনী (error correction)। ছায়াপথগুলোর মোট দ্রুতি যত বাড়ে এই ত্রুটির পরিমাণও তত কমে আসে, কারণ সেক্ষেত্রে দূরত্ব বেড়ে যায়। তবে আরও শুদ্ধ একটি হিসাব আছে। স্তবকের মধ্যকার সবগুলো ছায়াপথের দ্রুতির গড় নিলে অদ্ভুত বেগগুলো একে অপরকে বাতিল করে দেবে। যার ফলে গড় দ্রুতির মাধ্যমেই প্রায় শুদ্ধ ফল লাভ সম্ভব। উল্লেখ্য, এই অদ্ভুত বেগের কারণেই লোহিত সরণ জগতে ব্যত্যয় (Redshift space distortions) দেখা যায়। যেকোন বিশ্বতাত্ত্বিক গণনার ক্ষেত্রে এই লোহিত সরণ জগতের ব্যত্যয় গণনা আবশ্যক। 'http://bn.wikipedia.org/w/index.php?title=%E0%A6%85%E0%A6%A6%E0%A7%8D%E0%A6%AD%E0%A7%81%E0%A6%A4_%E0%A6%AC%E0%A7%87%E0%A6%97&oldid=999224' থেকে আনীত বিষয়শ্রেণী:বহির্ছায়াপথীয় জ্যোতির্বিজ্ঞাননিজস্ব হাতিয়ারসমূহ প্রবেশ/নতুন অ্যাকাউন্টনামস্থান নিবন্ধআলোচনাবিকল্পসমূহদৃষ্টিকোণ পড়ুনসম্পাদনাইতিহাসকার্যক্রম অনুসন্ধান AvroInScriptNKBবাংলা পরিভ্রমন প্রধান পাতাসম্প্রদায়ের প্রবেশদ্বারসমসাময়িক ঘটনাসাম্প্রতিক পরিবর্তনসমূহঅজানা যেকোনো পৃষ্ঠাসাহায্যদান করুনমুদ্রণ/এক্সপোর্টবই তৈরি করুনPDF ডাউনলোডছাপার যোগ্য সংস্করণসরঞ্জামসংযোগকারী পৃষ্ঠাসমূহসম্পর্কিত পরিবর্তনআপলোডবিশেষ পৃষ্ঠাসমূহস্থায়ী সংযোগএই নিবন্ধটি উদ্ধৃত করুন অন্যান্য ভাষাসমূহDeutschEnglishEsperantoPortuguêsРусский中文এ পৃষ্ঠায় শেষ পরিবর্তন হয়েছিল ০৭:২৪টার সময়, ৬ আগস্ট ২০১১ তারিখে। লেখাগুলো ক্রিয়েটিভ কমন্স অ্যাট্রিবিউশন/শেয়ার-আলাইক লাইসেন্সের আওতাভুক্ত; এর সাথে বাড়তি পদ যুক্ত করা সম্ভব। ব্যবহারের শর্তাবলীতে বিস্তারিত দেখুন। উইকিপিডিয়া ® উইকিমিডিয়া ফাউন্ডেশনের ট্রেডমার্ক নিবন্ধিত,একটি অলাভজনক সংস্থা। 

====

http://bn.wikipedia.org/wiki/%E0%A6%85%E0%A6%A7%E0%A6%BF%E0%A6%AC%E0%A6%BE%E0%A6%B8%E0%A7%8D%E0%A6%A4%E0%A6%AC_%E0%A6%B8%E0%A6%82%E0%A6%96%E0%A7%8D%E0%A6%AF%E0%A6%BE


অধিবাস্তব সংখ্যা একটি বিশেষ সংখ্যা পদ্ধতি। এর গঠন খুব সরল হলেও এর মধ্যে সব বাস্তব সংখ্যা এবং গেয়র্গ কান্টরের পূরণবাচক সংখ্যা অন্তর্গত। জন এইচ. কনওয়ে ১৯৬৯ খ্রীষ্টাব্দে এটি উদ্ভাবন করেন। ডোনাল্ড কানুথ (১৯৭৪) একটি কল্পকাহিনীর মধ্যে অধিবাস্তব সংখ্যাকে বর্ণনা করে একে জনপ্রিয় করে তোলেন। এই সংখ্যা পদ্ধতিতে অসীম যেমন অন্তর্গত, তেমনি অতিক্ষুদ্রও। তার মানে প্রতিটি বাস্তব সংখ্যাকে ঘিরে আছে অধিবাস্তব সংখ্যারাজি, যারা অন্য যেকোন বাস্তব সংখ্যা অপেক্ষা এই বাস্তব সংখ্যাটির অধিকতর নিকটবর্তী। যদিও এই পথে ক্যালকুলাস খুব সহজে এবং সহজাতভাবে প্রকাশ করা যাবে বলে অনুমান করা হয়েছিল, বাস্তবে এখন পর্যন্ত অধিবাস্তব ক্যালকুলাস থেকে খুব গুরুত্বপূর্ণ কোন আবিষ্কার আসেনি। অধিবাস্তব সংখ্যাকে যে চিহ্ন দিয়ে প্রকাশ করা হয় তা হল {a | b}, যেখানে a এবং b এর আগে নির্মিত কোন অধিবাস্তব সংখ্যা। যেহেতু শুরুতে আমাদের হাতে কোন অধিবাস্তব সংখ্যাই নেই, তাই প্রথম সংখ্যা হলো {|} = ০ {০|} = ১ হল ০ অপেক্ষা বৃহত্তর সরলতম সংখ্যা, {১|} = ২ হল ১ অপেক্ষা বৃহত্তর সরলতম সংখ্যা, ইত্যাদি। অনুরূপভাবে, {|০} = -১ হল ০ অপেক্ষা ক্ষুদ্রতর সরলতম সংখ্যা, ইত্যাদি। তবে ২ কে {১|৩}, {৩/২|৪}, {১|ω} ইত্যাদি এর মাধ্যমেও প্রকাশ করা যায়। কিছু কিছু সরল গেইম-এর রয়েছে সংক্ষেপিত নামসমূহ, যাদেরকে অধিবাস্তব সংখ্যা এর মাধ্যমে প্রকাশ করা যায়। উদাহরণস্বরূপ, * = {০|০}, ১ = {০|}, n = {n-১ |} যেখানে n একটি পূর্ণ সংখ্যা, ১/২ = {০|১}, ↑ = {০|*}, এবং ↓ = {*|০} । অধিকাংশ অধিবাস্তব সংখ্যাকে হ্যাকেনবাশ অবস্থানরূপে দেখান যায়। 

====

http://bn.wikipedia.org/wiki/%E0%A6%85%E0%A6%A7%E0%A7%8D%E0%A6%AF%E0%A6%BE%E0%A6%AA%E0%A6%95_%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%8D%E0%A6%AE%E0%A6%A6_%E0%A6%95%E0%A6%BE%E0%A6%AF%E0%A6%BC%E0%A6%95%E0%A7%8B%E0%A6%AC%E0%A6%BE%E0%A6%A6


অধ্যাপক মোহাম্মদ কায়কোবাদ (জন্ম ১ মে, ১৯৫৪) কম্পিউটার বিজ্ঞানী, শিক্ষক, কলামিস্ট এবং লেখক। তিনি বাংলাদেশ প্রকৌশল বিশ্ববিদ্যালয়ের কম্পিউটার সায়েন্স এন্ড ইঞ্জিনিয়ারিং বিভাগে শিক্ষকতা করছেন। বাংলাদেশে গণিত অলিম্পিয়াড শুরু করার পেছনে তার উল্লেখযোগ্য অবদান আছে। বিশ্ববিদ্যালয় পড়ুয়াদের জন্যে সবচেয়ে বড় প্রোগ্রামিং প্রতিযোগিতা এসিএম আইসিপিসিতে বুয়েটের অংশ নেয়ার ব্যাপারেও তার অবদান আছে এবং বেশ কয়েকবার তিনি এই প্রতিযোগিতায় বুয়েট দলের কোচ হিসেবে দায়িত্ব পালন করেছেন। সূচিপত্র ১ পারিবারিক জীবন ২ শিক্ষা ৩ উল্লেখযোগ্য কাজ ৪ রচিত গ্রন্থসমূহ ৫ পুরষ্কার [সম্পাদনা] পারিবারিক জীবনঅধ্যাপক মোহাম্মদ কায়কোবাদ মানিকগঞ্জে জন্মগ্রহণ করেন। তার পিতা মরহুম আনিছউদ্দিন আহমেদ ও মাতা সাহেরা খাতুন। তাঁর স্ত্রী সালেহা সুলতানা এবং তিনি দুই সন্তানের জনক। [সম্পাদনা] শিক্ষাতিনি ফ্লিন্ডার্স ইউনিভার্সিটি অফ সাউথ অস্ট্রেলিয়া থেকে ডক্টরেট ডিগ্রি অর্জন করেন। [সম্পাদনা] উল্লেখযোগ্য কাজড. মুহম্মদ কায়কোবাদ বাংলাদেশের ছাত্র-ছাত্রীদের বিশ্বমানের মেধার প্রতিযোগিতায় যোগদান করতে উৎসাহ দেন। তিনি ও মুহম্মদ জাফর ইকবাল মিলে নিউরণে অনুরণন কার্যক্রম শুরু করেছিলেন, যা পরে বাংলাদেশে গণিত অলিম্পিয়াড চালুর পথ সুগম করে। তিনি গণিত অলিম্পিয়াডে প্রস্তুতির ওপর বেশ কয়েকটি বইও লিখেছেন। তার লেখা কলামে বাংলাদেশের ছাত্র-ছাত্রীদের বিভিন্ন প্রতিযোগিতায় সাফল্যের খবর এবং দেশের শিক্ষাব্যবস্থার উন্নয়ন সংক্রান্ত দিকনির্দেশনা পাওয়া যায়। [সম্পাদনা] রচিত গ্রন্থসমূহ1.নিউরণে অনুরণন ১ 2.নিউরণে অনুরণন ২ 3.আন্তর্জাতিক গণিত অলিম্পিয়াড 4.অলিম্পিয়াড সমগ্র 5.যারা গণিত অলিম্পিয়াডে যাবে 6.আন্তর্জাতিক প্রোগ্রামিং প্রতিযোগিতা ও বাংলাদেশ 7.মেধাবী মানুষের গল্প 8.কম্পিউটার প্রোগ্রামিং প্রতিযোগিতা ও বাংলাদেশ [সম্পাদনা] পুরষ্কার■এসিএম আইসিপিসির সেরা কোচের পুরষ্কার, ২০০২। ■বাংলাদেশ বিজ্ঞান একাডেমি পদক। 

====

http://bn.wikipedia.org/wiki/%E0%A6%85%E0%A6%A8%E0%A6%A8%E0%A7%8D%E0%A6%A4_%E0%A6%AE%E0%A6%B9%E0%A6%BE%E0%A6%AC%E0%A6%BF%E0%A6%B6%E0%A7%8D%E0%A6%AC


অনন্ত মহাবিশ্বের (ইংরেজি: Multiverse) তত্ত্ব অনুযায়ী আমাদের দৃশ্যমান মহাবিশ্ব একটি নয়, অসংখ্য। এই ধারণাটি বিগ ব্যাং তত্ত্বের পরবর্তী তাত্ত্বিক উন্নয়নের মাধ্যমে আধুনিক পদার্থবিজ্ঞানের জগতে স্থান করে নিয়েছে বলে মনে করা হচ্ছে। আমাদের মহাবিশ্ব যদি কোয়ান্টাম ফ্লাকচুয়েশনের মধ্য দিয়ে স্থান-কালের শূন্যতার ভিতর দিয়ে আবির্ভূত হয়ে থাকে, তবে এই পুরো প্রক্রিয়াটি কিন্তু একাধিকবার ঘটতে পারে, এবং হয়ত বাস্তবে ঘটেছেও। এই একাধিক মহাবিশ্বের অস্তিত্বের ব্যাপারটি প্রাথমিকভাবে এডোয়ার্ড ট্রিয়ন আর পরবর্তীকালে মূলতঃ আঁদ্রে লিন্ডে এবং আলেকজাণ্ডার ভিলেঙ্কিন-এর গবেষণা থেকে বেরিয়ে এসেছে। ধারণা করা হয় যে, ইনফ্লেশনের মাধ্যমে সম্প্রসারিত মহাজাগতিক বুদ্বুদ থেকে আমাদের মহাবিশ্বের মতই অসংখ্য মহাবিশ্ব তৈরী হয়েছে, যেগুলো একটা অপরটা থেকে সংস্পর্শবিহীন অবস্থায় দূরে সরে গেছে। এ ধরনের অসংখ্য মহাবিশ্বের একটিতেই হয়ত আমরা অবস্থান করছি অন্য গুলোর অস্তিত্ব সম্বন্ধে একেবারেই জ্ঞাত না হয়ে[১]। স্ট্রিং তত্ত্বিকদের গণনা থেকে জানা গিয়েছে যে, ১০৫০০টির মতো ভ্যাকুয়াম স্তরের তথা মহাবিশ্বের অস্তিত্ব থাকতে পারে [২] । দীর্ঘদিন ধরে এই তত্ত্বকে যাচাইযোগ্যতা এবং পরীক্ষণযোগ্যতার অভাবে অভিযুক্ত করা হলেও সম্প্রতি অনন্ত মহাবিশ্বের কিছু পরীক্ষালব্ধ প্রমাণ পাওয়া গিয়েছে বলে দাবী করা হয়েছে[৩]। 

====

http://bn.wikipedia.org/wiki/%E0%A6%85%E0%A6%A8%E0%A6%B0%E0%A7%87_%E0%A6%A6%E0%A7%8D%E0%A6%AF_%E0%A6%AC%E0%A6%BE%E0%A6%B2%E0%A6%9C%E0%A6%BE%E0%A6%95


অনরে দ্য বালজাক[১] (ফরাসি ভাষায়: Honoré de Balzac, আ-ধ্ব-ব: [ɔnɔʀe də balˈzak]) (১৭৯৯ - ১৮৫০) উনবিংশ শতাব্দীর বিখ্যাত ফরাসি ঔপন্যাসিক এবং নাট্যকার। তিনি ধারাবাহিকতা বজা রেখে প্রায় ১০০টি উপন্যাস রচনা করেছেন যেগুলোকে তার শ্রেষ্ঠ কীর্তি হিসেবে আখ্যায়িত করা যায়। এই বিশাল রচনাভাণ্ডারকে একত্রে La Comédie Humaine বরা হয়। ১৮১৫ সালে নেপোলিয়ন বোনাপার্তের পতনের পর ফ্রান্সের জনগণের জীবনযাত্রার বাস্তবিক আখ্যান তুলে ধরা হয়েছে এই উপন্যাসগুলোতে। বালজাক ইউরোপীয় সাহিত্যে বাস্তবতাবাদ প্রবর্তনের ক্ষেত্রে অগ্রণী ভূমিকা পালন করেছেন। সমাজের বিস্তৃত এবং সামগ্রিক উপস্থাপনার জন্যই তাকে এই কৃতিত্বের দাবীদার করে নিতে হয়। সমাজের কোন অসঙ্গতিই তিনি এড়িয়ে যাননি। তিনি বহুরূপী চরিত্র এবং চরিত্রের মধ্যে বহুমুখীতা আনয়ন করেছেন। অবশ্য সাহিত্যের কম সংখ্যক চরিত্রই জটিল নৈতিকতার দিক দিয়ে দ্ব্যর্থক এবং পরিপূর্ণ মানবিক ছিল। চরিত্রগুলোর সাথে জড় বস্তুর বিশেষ মিলন ঘটাতেন তিনি। যেমন তার অনেক রচনাতেই প্যারিস শহর বিভিন্ন চরিত্রের সাথে মিশে মানবিক রূপ নিয়ে উপস্থাপিত হয়েছে । 

====

http://bn.wikipedia.org/wiki/%E0%A6%85%E0%A6%A8%E0%A6%BF%E0%A6%95_%E0%A6%96%E0%A6%BE%E0%A6%A8


জন্ম সেপ্টেম্বরের ১৩ তারিখ ঢাকায় ১৯৮২ সালে। পাসপোর্ট অনুযায়ী সাল - ১৯৮৪। Shanto Mariam University of creative technology: বাংলাদেশে গ্রাফিক্স ডিজাইন এন্ড মাল্টিমিডিয়াতে অনার্স করেছেন। অস্ট্রেলিয়াতে কমিউনিকেশন ডিজাইনে নিয়েছেন এডভান্সড ট্রেনিং। [সম্পাদনা] পরিবারবাবা নজরুল ইসলাম খান ও মা অলিফা আখতার, দুজনেই কর্মজীবি। ডাঃ নাদিয়া ফেরদৌস শুচি ও ডাঃ নাজলী ফেরদৌস কচি; দুই বোনের একমাত্র ভাই অনিক খান।[২] [সম্পাদনা] প্রথম জীবনলেখালেখির শুরু স্কুল ম্যাগাজিন থেকেই, তারপর ইংরেজি মাধ্যমের ছাত্র হবার সুবাধে বিভিন্ন ইংরেজি দৈনিকের ছোটদের পাতায় ইংরেজী ভাষায় আনাগোনা।[২] প্রফেশনালি পত্রিকায় কাজ শুরু করেন মাত্র ১৬ বছর বয়সে, উন্মাদ পত্রিকার মাধ্যমে। ১৯৯৮ সালে শুরু করার পর প্রথমে পরিকল্পনা বিভাগ, তারপর লেখলেখি বিভাগের সদস্য। ধীরে ধীরে সহকারী ও পরে সহযোগী সম্পাদকে উন্নিত। এখনও উন্মাদ পত্রিকাতেই আছেন, সম্পাদক আহসান হাবীবের সাথে নির্বাহী সম্পাদক হিসাবে।[২] অনিক খান কার্টুন আঁকতে পারেন না। তিনি উন্মাদের একজন আইডিয়াবাজ বা ‘কার্টুন লেখক’ হিসাবে কাজ শুরু করেছিলেন। তবে লেখালেখি জীবনের শুরুটা হয়েছিল ছড়া দিয়ে। ছড়া লিখেছেন দেশের প্রায় প্রতিটি জাতীয় দৈনিক ও সাময়ীকিতে। এখনও নিয়মিত লিখছেন। শিশুতোষ ও রাজনৈতিক/সামাজিক ছড়া তার প্রিয় বিষয় হলেও পত্রিকাওয়ালাদের কারণে প্রেমের ছড়াই লিখতে হয় বেশী। যুগের কালিমা মুখে মেখে ২০০৩ সালে তিনি ৪ (চার) বা ৬ (ছয়) লাইনের পদ্যগুলোর নাম দিয়েছিলেন ‘এসএমএস কাব্য’, যেগুলো তরুনদের ভেতর বেশ ভালোই জনপ্রিয়তা পায়। আর তাই এখনও বিভিন্ন জাতীয় দৈনিকে নিয়মিত লিখে যাচ্ছেন ‘এসএমএস কাব্য’।[২] তার প্রথম গ্রন্থ প্রকাশিত হয় ১৮ বছর বয়সে, ২০০০ সালে। ‘ভালোবাসার কয়েকলাইন’ শিরোনামের এই শের বা ‘এসএমএস কাব্য’র বইটি প্রকাশ করেন সেই সময়ের ডাকসাইটে প্রকাশনা সংস্থা ‘দিনরাত্রি প্রকাশনী’। ২০০০ থেকে ২০১০ অবদি প্রকাশিত সবগুলো ছড়াগ্রন্থের একটি সমগ্র, যার নাম ‘সমগ্র অনিক খান’; বইটি প্রকাশ করেছে বিভাস। ১ম বই ‘ভালোবাসার কয়েকলাইন’ ও এ যাবত শেষ বই ‘সমগ্র অনিক খান’।[২] [সম্পাদনা] বইয়ের তালিকাভালোবাসার কয়েকলাইন এসএমএস কাব্য গ্রন্থ ২০০০-২০০২ -দিনরাত্রি প্রকাশনী ২০০৬-উন্মাদ পাবলিকেশন্স দৌড়ে পালাই কিশোর ছড়া গ্রন্থ ২০০৪-দীপ্র প্রকাশনী ২০০৯-বর্ষাদুপুর হয়ত ভালোবাসা এসএমএস কাব্য সংকলন ২০০৫ (গ্রামীন ফোন স্পন্সসরড লিমিটেড এডিশন)-রোশনী ও উন্মাদ পাবলিকেশন্স তোমার দেওয়া দুঃখগুলো এসএমএস কাব্য সংকলন ২০০৬-উন্মাদ পাবলিকেশন্স (লিমিটেড এডিশন) একটু বেখেয়ালী এসএমএস কাব্য সংকলন ২০০৬-উন্মাদ পাবলিকেশন্স (লিমিটেড এডিশন) চুপ বেয়াদব রাষ্ট্রনৈতিক ছড়া গ্রন্থ ২০০৭-অন্বেষা প্রকাশন ভালোবাসায় ডক্টরেট এসএমএস কাব্য সংকলন ২০০৮-অন্বেষা প্রকাশন অনিক খানের ছড়ার বই পাঁচমিশালি ছড়া সংকলন ২০০৯, ২০১০-বর্ষাদুপুর তোমায় নিয়ে শের বেঁধেছি নির্বাচিত এসএমএস কাব্য সংকলন ২০০৯, ২০১০-মিজান পাবলিশার্স বিক্রয়ের জন্য নহে* (*শর্ত প্রযোজ্য) পাঁচমিশালি ছড়া সংকলন ২০১০, ২০১১-বর্ষাদুপুর [সম্পাদনা] তবুওবর্তমানে অনিক খান একটি নতুন ধারণাকে, যাকে ইংরেজীতে ‘নিউ মিডিয়া’ বলা হয়, পুঁজি করে ‘তবুও’ নামের একটি ‘অমূল্য’ পত্রিকা বাজারে এনেছেন। ‘অমূল্য’ কারন পত্রিকার মত দেখতে এই ‘মধ্য মাসিক গৃহপত্রটি’ কোথাও কোনভাবেই পাঠকের কাছে বিক্রি করা হয় না। শুধুমাত্র গ্রাহকদের ঠিকানায় রং ঝলমলে ও ‘সুখ-পাঠ্যে’ পরিপূর্ণ ‘তবুও’ পৌঁছে যায় প্রতিমাসে মাঝামাঝি সময়ে। ‘তবুও’ কখনই কোন অফিস বা ব্যবসা প্রতিষ্ঠানের ঠিকানায় পাঠানো হয় না। স্বাভাবিক ব্যবসায়িক উদ্দেশের পাশাপাশি, অতিঅবশ্যই ‘তবুও’ সমান গুরুত্ব দেয় এই পত্রিকার দলের প্রতিটি সদস্যর মনের গভীরে থাকা আরেকটি উদ্দেশ্যকে, সেটা হচ্ছে- হঠাৎ করেই ইলেক্ট্রনিক রং-তামাশার মোহে মাতাল হয়ে যাওয়া কিছু মানুষকে আবার একটু পাঠ-মুখী করার চেষ্টা। এই উদ্দেশ্যটুকু এখন পর্য্যন্ত সাফল্যের সাথেই এগিয়ে যাচ্ছে। মাত্র ৮০০ গ্রাহক দিয়ে শুরু করে বর্তমানের প্রায় ৭ হাজার গ্রাহকের বাড়িতে ও সেই হিসাবে অন্ততঃ ২৮হাজার পাঠকের হাতে ‘তবুও’ পৌঁছে যাচ্ছে প্রতিমাসে। ‘তবুও’ পাচ্ছে তাদের নিয়মিত প্রতিক্রিয়া এবং সবচেয়ে বড় বিষয় হচ্ছে গত এক বছর জুড়ে, এর মাঝে অনেক চড়াই উৎরাই থাকলেও ‘তবুও’ নিয়মিত প্রকাশিত হয়েছে ও নিয়মিত গ্রাহকের হাতে পৌঁছেছে। এই এপ্রিলেই ‘তবুও’র বর্ষপূর্তি হয়েছে - প্রকাশিত হয়েছে ‘তবুও’র ১২তম সংখ্যা।[১] [সম্পাদনা] চাকুরি‘তবুও’ সৃষ্টির আগে অনিক খান উন্মাদের পাশাপাশি কাজ করেছেন বিভাগীয় সম্পাদক হিসাবে দৈনিক যায়যায়দিনে। সহকারী সম্পাদক ছিলেন- সায়েন্স ফিকশন ম্যাগাজিন ‘মৌলিক’; গাড়ি বিষয়ক পত্রিকা ‘অটোলাইন’ এবং ভ্রমন ও ফ্যাশন বিষয়ক পত্রিকা ‘ট্র্যাভেল এন্ড ফ্যাশন’-এ। উন্মাদ সম্পাদক কার্টুনিস্ট আহসান হাবীবকে সম্পাদনায় সহযোগীতা করেছেনে দৈনিক বাংলার বাণী পত্রিকার ‘রঙ্গবাণী’, দৈনিক সংবাদের ‘আড্ডা’ ও সাপ্তাহিক বিচিত্রার ‘বিবিয়ানা’ শিরোনামের বিদ্রুপাত্মক সাপ্তাহিক ক্রোড়পত্র প্রকাশে।[২] লেখালেখির পাশাপাশি নভেম্বর ২০০৮ থেকে মার্চ ২০১০ অবদি কনসালটেন্ট প্রডিউসার, কনসালটেন্ট প্রোগ্রাম কোঅর্ডিনেটর ও আরজে হিসাবে কাজ করেছেনে রেডিও ফুর্তিতে। অনিক খান পরিচালিত ও আরও তিন জন আরজেসহ তারই মূল উপস্থাপনায় 

====

http://bn.wikipedia.org/wiki/%E0%A6%85%E0%A6%A8%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7


অনিরুদ্ধ ছিলেন ভগবান শ্রীকৃষ্ণের পৌত্র এবং প্রদুম্ন ও সুন্দরী দম্পত্তির পুত্র। অনিরুদ্ধ ছিলেন সুপুরুষ ও আকর্ষর্ণীয ব্যক্তিত্ব। সূচিপত্র ১ নামকরণ ২ বিবাহ ও সংসার ৩ ঊষার সাথে পরিচয় ৪ বাণদৈত্যের সাথে যুদ্ধ ৫ উদ্ধার পেলেন অনিরুদ্ধ ৬ মহাপ্রয়াণ ৭ তথ্যসূত্র [সম্পাদনা] নামকরণযুদ্ধে কেউই তার গতিরোধ করতে পারতো না বলেই তার নামকরণ হয়েছে 'অনিরুদ্ধ'। এছাড়াও তিনি ঝাসঙ্ক ও ঊষাপতি নামেও পরিচিত ছিলেন। [সম্পাদনা] বিবাহ ও সংসারভোজকটের রাজা রুক্মীর পৌত্রী সুভদ্রার সাথে অনিরুদ্ধের প্রথম বিয়ে হয়। তিনি পরে শোণিতপুরের রাজা বাণদৈত্যের পরম রূপবতী কন্যা ঊষার পাণিগ্রহণ করেন। পরবর্তীতে অনিরুদ্ধ-উষার সংসারে বজ্র নামে এক পুত্রের জন্ম হয়। [সম্পাদনা] ঊষার সাথে পরিচয়ঊষা ছিলেন একজন অপ্সরা, তিলোত্তমা। পার্বতীর বরে ঊষা স্বপ্নে অনিরুদ্ধকে দেখে প্রিয় সখী চিত্রলেখার সহায়তায় দেবর্ষী নারদ প্রদত্ত মায়া বিদ্যার প্রভাবে শোণিতপুরে অবস্থিত নিজ প্রাসাদে নিয়ে আসেন। নিচ্ছিদ্র নিরাপত্তার চাদরে ঢাকা প্রাসাদে তারা একত্রে দিনের পর দিন অতিবাহিত করলেন। অতঃপর প্রণয়ে আসক্ত ঊষা অনিরুদ্ধকে গান্ধর্ব বিবাহের মাধ্যমে পতিত্বে বরণ করেন। কিন্তু অবিবাহিতা ঊষার শারীরিক পরিবর্তনের সংবাদ বাণাসুরের কানে আসলে তিনি তাদেরকে প্রাসাদে একত্রে দেখতে পান। বাণ রাজার চোখে দম্পতি হিসেবে অনিরুদ্ধ-ঊষাকে বেশ মানানসই মনে হলেও পারিবারিক সম্মান রক্ষার্থে প্রচণ্ড ক্ষুদ্ধ হন। [সম্পাদনা] বাণদৈত্যের সাথে যুদ্ধঅনিরুদ্ধকে ঊষার ঘরে একত্রে দেখতে পেয়ে বাণ রাজা অতিশয় ক্রুদ্ধ হন ও তাকে হত্যা করার উদ্দেশ্যে একদল সৈন্য প্রেরণ করেন। অনিরুদ্ধ একটি অদৃশ্য বড় লোহার রড দিয়ে সমস্ত দৈত্য সেনাদের হত্যা করেন। পরে অবস্থা বেগতিক দেখে বাণ রাজা ঐন্দ্রজালিক মায়া বিস্তার করে কৃষ্ণপৌত্র অনিরুদ্ধকে নাগপাশে বেধে ফেলেন। অনিরুদ্ধ বন্দী হয়েছেন শুনে বাণ কন্যা ও অনিরুদ্ধ প্রেয়সী ঊষা অতি উচ্চস্বরে কাঁদতে লাগলেন। তাকে প্রাণনাশ উদ্যত হলে চিত্রলেখা’র পিতা ও ধর্মপরায়ণ মন্ত্রী কুষ্মাণ্ড বাণদৈত্যকে এ মহাপাপ কাজ করা থেকে অতি কষ্টে নিবারণ করেন। [সম্পাদনা] উদ্ধার পেলেন অনিরুদ্ধদেবর্ষী নারদ অনিরুদ্ধের বন্দী হওয়ার সংবাদ শ্রীকৃষ্ণকে জানান। সংবাদ পেয়ে ভগবান শ্রীকৃষ্ণ, বলরাম ও প্রদ্যুম্ন সহযোগে অনিরুদ্ধকে উদ্ধারের লক্ষ্যে শোণিতপুরে যান। রাজা বাণ শিবের সহায়তায় সহস্র বাহু নিয়েও কৃষ্ণের সাথে সম্মুখ সমরে অবতীর্ণ হয়ে পরাজিত হন। পরাজিত হলেও কৃষ্ণের কৃপায় বান জীবিত অবস্থাতেই মহাকাল নামে পরিচিত হয়ে শিবের পারিষদ মধ্যে স্থান পান। শ্রীকৃষ্ণ অনিরুদ্ধ ও ঊষাকে দ্বারকায় নিয়ে যান ও ভোজকট নগরে তাদের বিয়ে দেন। [সম্পাদনা] মহাপ্রয়াণযদুবংশ ধ্বংসের সময় অন্যান্যদের সাথে অনিরুদ্ধও নিহত হন। 

====

http://bn.wikipedia.org/wiki/%E0%A6%85%E0%A6%81%E0%A6%A4%E0%A7%8B%E0%A6%AF%E0%A6%BC%E0%A6%BE%E0%A6%A8_%E0%A6%85%E0%A6%81%E0%A6%B0%E0%A6%BF_%E0%A6%AC%E0%A7%87%E0%A6%95%E0%A7%8D%E0%A6%AF%E0%A6%B0%E0%A7%87%E0%A6%B2


অঁতোয়ান অঁরি বেক্যরেল[১] (ফরাসি ভাষায়: Antoine Henri Becquerel) (১৫ই ডিসেম্বর, ১৮৫২ - ২৫শে আগস্ট, ১৯০৮) একজন ফরাসি পদার্থবিদ। তিনি তেজস্ক্রিয়তা আবিষ্কার করেন। তাঁর নামানুসারে তেজস্ক্রিয়তার একটি এককের নাম রাখা হয়েছে বেকেরেল। তিনি ১৯০২ সালে পদার্থবিজ্ঞানে নোবেল পুরস্কার লাভ করেন। সূচিপত্র ১ প্রাথমিক জীবন ২ অবদান ৩ জীবনাবসান ৪ পাদটীকা ৫ বহিঃসংযোগ [সম্পাদনা] প্রাথমিক জীবনবেকেরেলের জন্ম হয় প্যারিসের এক বিজ্ঞানী পরিবারে। এই পরিবারে চার পুরুষ ধরে বিজ্ঞান চর্চা প্রচলিত ছিল। বেকেরেল ইকোল পলিটেকনিক এ বিজ্ঞান ও École des Ponts et Chaussées এ প্রকৌশল বিদ্যায় পড়াশোনা করেন। [সম্পাদনা] অবদান বেকেরেলের সেই আলোকচিত্র প্লেট, যা ইউরেনিয়াম লবনের তেজস্ক্রিয়তায় ঘোলা হয়ে গেছে।১৮৯২ খ্রীস্টাব্দে বেকেরেল তাঁর পরিবারের তৃতীয় ব্যক্তি হিসাবে ফ্রান্সের জাতীয় ন্যাচারেল হিস্ট্রি জাদুঘরে পদার্থবিদ্যার সম্মানিত আসনে অধিষ্টিত হন। ১৮৯৪ খ্রীস্টাব্দে তিনি ফরাসি সরকারের সেতু ও জনপথ বিভাগের প্রধান প্রকৌশলীর পদ লাভ করেন। ১৮৯৬ খ্রীস্টাব্দে বেকেরেল ইউরেনিয়াম এর লবনের দ্যুতির উপর গবেষণা করার সময় ঘটনাচক্রে তেজস্ক্রিয়তা আবিষ্কার করেন। উইলহেল্ম রন্টজেন এর ব্যবহারিক পরীক্ষণ সম্পন্ন করতে গিয়ে বেকেরেল পটাসিয়াম ইউরেনাইল সালফেট নামক দ্যুতিময় খনিজ পদার্থকে আলোকচিত্রের প্লেটে লেপে দেন, এবং এর উপরে কালো বর্ণের আচ্ছাদন দেন, যাতে করে উজ্জ্বল সূর্যালোকে তিনি পরীক্ষা চালাতে পারেন। কিন্তু, আসল পরীক্ষণ চালাবার আগে বেকেরেল দেখতে পান যে, তাঁর আলোকচিত্রের প্লেটগুলো এক্সপোজ্‌ড, অর্থাৎ ব্যবহৃত হয়ে গেছে। এই ঘটনা হতে বেকেরেল তেজস্ক্রিয় বিকীরণ সংক্রান্ত বিষয়ে গবেষণা চালান। ১৯০৩ খ্রীস্টাব্দে তিনি তেজস্ক্রিয়তা আবিষ্কারের জন্য মারি ক্যুরি ও পিয়েরে কুরির সাথে পদার্থবিজ্ঞানে নোবেল পুরস্কার পান। [সম্পাদনা] জীবনাবসান১৯০৮ খ্রীস্টাব্দে, মৃত্যুর পূর্বে তিনি ফরাসি বিজ্ঞান একাডেমীর স্থায়ী সম্পাদক নির্বাচিত হন। ৫৫ বছর বয়সে তিনি লে ক্রয়সিক নামক স্থানে মৃত্যুবরণ করেন। তাঁর নামানুসারে তেজস্ক্রিয়তার এস্‌আই একক বেকেরেল (Bq) এর নামকরণ করা হয়। চাঁদ ও মঙ্গল গ্রহের দুইটি খাত (Crater) এর নাম ও তাঁর নামানুসারে রাখা হয়। [সম্পাদনা] পাদটীকা1.↑ এই ফরাসি ব্যক্তিনামটির বাংলা প্রতিবর্ণীকরণে উইকিপেডিয়া:বাংলা ভাষায় ফরাসি শব্দের প্রতিবর্ণীকরণ-এ ব্যাখ্যাকৃত নীতিমালা অনুসরণ করা হয়েছে। 

====

http://bn.wikipedia.org/wiki/%E0%A6%85%E0%A6%82_%E0%A6%B8%E0%A6%BE%E0%A6%A8


অং সান (বর্মী ভাষায়: ; আ-ধ্ব-ব: bòʊdʒoʊʔ àʊn sʰán) (ফেব্রুয়ারি ১৩, ১৯১৫ – জুলাই ১৯, ১৯৪৭) মায়ানমারের স্বাধীনতা সংগ্রামের প্রধান নেতা ও সমরনায়ক। অং সান মায়ানমারের নাটমাউক শহরে জন্মগ্রহণ করেন। স্থানীয় বিদ্যালয়ে শিক্ষাগ্রহণ করেন ও মেধাবী ছাত্র হিসেবে ছাত্রজীবন সমাপ্ত করেন। তিনি ইয়াংগুন বিশ্ববিদ্যালয়ে পড়ার সময় রাজনীতিতে যোগ দেন। পরবর্তীতে তিনি 'অ্যান্টি ফ্যাশিস্ট পিপল্‌স ফ্রিডম লিগ' (Anti Fascist People's Freedom League, AFPFL) প্রতিষ্ঠা করেন। এই সংগঠনই মায়ানমারের স্বাধীনতা সংগ্রামে নেতৃত্ব দেয়। দ্বিতীয় বিশ্বযুদ্ধে মায়ানমারে জাপানি বিমান হামলা চলাকালীন সময়ে অং সান মায়ানমারের প্রতিরক্ষামন্ত্রী নিযুক্ত হন। ১৯৪৫ সালে তিনি মায়ানমারের জাতীয় সেনাবাহিনীর কমান্ডার নিযুক্ত হন এবং মিত্রবাহিনীর সাথে একাত্মতা ঘোষণা করেন। ১৯৪৭ সালে মায়ানমারের আইনসভার নির্বাচনে AFPL নিরঙ্কুশ সংখ্যাগরিষ্ঠতা অর্জন করে এবং দলটি মায়ানমারের পূর্ণ স্বাধীনতার ডাক দেয়। অং সান তখন মায়ানমারের অস্থায়ী সরকারের প্রধান ছিলেন। ১৯৪৭ সালের ১৯শে জুলাই মায়ানমারের স্বাধীনতা-চুক্তি স্বাক্ষরের মাত্র ছয় মাস আগে আততায়ীর গুলিতে অং সান ও তাঁর কিছু গুরুত্বপূর্ণ সহযোগী নিহত হন। আজও মায়ানমারের জনগণ তাঁকে শ্রদ্ধাভরে স্মরণ করে এবং "বগিয়োকে" (জেনারেল) ডাকনামে তাঁকে ডেকে থাকে। অং সান নোবেল শান্তি পুরস্কার বিজয়িনী অং সান সু কি-র পিতা। সূচিপত্র ১ প্রাথমিক জীবন ২ স্বাধীনতা সংগ্রাম ৩ তথ্যসূত্র ৪ বহিঃসংযোগ [সম্পাদনা] প্রাথমিক জীবন১৯১৩ সালে কেন্দ্রীয় বার্মার মাগওয়ে জেলার নাতমাউক শহরে আইনজীবী উ ফা এবং তাঁর স্ত্রী দাও সু-র স্বচ্ছল ও প্রভাবশালী পরিবারে অং সানের জন্ম হয়। অং সানের দাদার ভাই বো মিন ইয়াউং ১৮৮৬ সালে ব্রিটিশদের বিরুদ্ধে লড়েছিলেন। [১][২] অং সান নাতমাউকের বৌদ্ধ মন্দিরের স্কুলে প্রাথমিক শিক্ষা এবং ইয়েনাঙ্গিয়াউং হাই স্কুল থেকে মাধ্যমিক শিক্ষা লাভ করেন। [৩] [সম্পাদনা] স্বাধীনতা সংগ্রামঅং সান ১৯৩৩ সালে ইয়াংগুন বিশ্ববিদ্যালয়ে যোগ দেন এবং শীঘ্রই একজন ছাত্র নেতায় পরিণত হন। তিনি ইয়াংগুন বিশ্ববিদ্যালয় ছাত্র ইউনিয়নের কার্যনির্বাহী সভায় নির্বাচিত হন এবং তাদের ম্যাগাজিন ওয়ে-র সম্পাদক হিসেবে কাজ করেন। [২] ১৯৩৬ সালের ফেব্রুয়ারিতে অং সানের সম্পাদিত পত্রিকায় বেনামে একটি নিবন্ধ ছাপা হয়, যাতে বিশ্ববিদ্যালয়ের একজন প্রবীণ কর্মচারীর সমালোচনা করা হয়। অং সান লেখকের নাম উন্মোচন করতে অস্বীকৃতি জানালে তাঁকে বিশ্ববিদালয় থেকে বহিস্কারের হুমকি দেয়া হয়। এর পরিপ্রেক্ষিতে বিশ্ববিদ্যালয়ের ছাত্ররা ধর্মঘট ডাকে এবং বহিস্কারের হুমকি উঠিয়ে নেওয়া হয়। ১৯৩৮ সালে অং সান সর্ব-বার্মা ছাত্র ইউনিয়নের সভাপতি নির্বাচিত হন।[১][২] একই বছরে সরকার তাঁকে Rangoon University Act Amendment Committee-র ছাত্র প্রতিনিধির পদ দেয়। ১৯৩৮ সালে অং সান ইংরেজি সাহিত্য, আধুনিক ইতিহাস ও রাষ্ট্রবিজ্ঞানে স্নাতক ডিগ্রী লাভ করেন ও আইন স্কুলে ভর্তি হন। ১৯৩৮-এর অক্টোবরে পড়াশোনা ছেড়ে দিয়ে তিনি জাতীয়তাবাদী আন্দোলনে পুরোমাত্রায় জড়িয়ে পড়েন। এই পর্যায়ে তিনি ছিলেন ব্রিটিশ ও উপনিবেশবাদের ঘোর বিরোধী। ১৯৪০ সালের অগাস্ট পর্যন্ত তিনি দেশব্যাপী অনেকগুলি ধর্মঘট সংগঠন করেন যেগুলি Htaung thoun ya byei ayeidawbon (বা ১৩০০ সালের বিপ্লব, বর্মী পঞ্জিকা অনুসারে) নামে পরিচিত ছিল। 

====

http://bn.wikipedia.org/wiki/%E0%A6%85%E0%A6%89%E0%A6%AC


অশনাক্ত উড়ন্ত বস্তু বা অউব, (ইংরেজিতে: Unidentified Flying Object অথবা UFO), এটা এমন একটি উরন্ত বস্তু যা তার প্রতক্ষ্যদর্শী দ্বারা এবং তদন্ত করার পরেও সনাক্ত করা যায় না। সহজ ভাষায় আকাশে দৃশ্যমান যে কোন অচেনা অজানা বস্তু বা আলোকেই অউব বলা হয়। এই সংজ্ঞা অনুসারে, একে একটি অউব বিমান হিসেবে শ্রেণীভুক্ত করা যায়, যে এইটি এর পরিচয় দেওয়ার পূর্বেই বিমান নিয়ন্ত্রণকারী রাডার গুলোতে হঠাৎ আবির্ভূত হতে দেখতে পাওয়া যায়। যাইহক, সাধারণ ভাষায় এবং কল্পনায় অসনাক্ত উড়ন্ত বস্তু বলতে বুঝায় ভিন্ন গ্রহ হতে আগত বুদ্ধিমান জীব। উড়ন্ত পিরিচ বা প্লেট হিসেবেও ১৯৪০ - ১৯৯০ এই বিষয়টা খুব জনপ্রিয় হয়ে উঠে ছিল। কারণ যে সব অসনাক্ত উড়ন্ত বস্তু আকাশে দেখতে পাওয়া যেত তার বেশীর ভাগ উড়ন্ত বস্তুগুলো পিরিচ বা প্লেটের আকৃতির হয়ে থাকতো। যারা অশনাক্ত উড়ন্ত বস্তু্র বিষয় নিয়ে বৈজ্ঞানিক গবেষণা করে তাদেরকে উফোলোজিট বলে। উফোলোজিস্টদের মতে, অউব বলতে আকাশ বা মহাশূন্যের পর্যবেক্ষকরা যে সব অপ্রাকৃতিক বা অজানা বস্তু দেখা পায় সে গুলোই হল অউব। এগুলোকে কোন কর্তৃপক্ষ বা বিশ্লেষক কৃত্রিম বস্তু (কৃত্রিম উপগ্রহ, যানবাহন, বেলুন) অথবা প্রাকৃতিক বস্তু (উল্কা, গ্রহ, উল্কা বৃষ্টি, প্রাকৃতিক কারণ) হিসাবে চিহ্নিত করতে সক্ষম হয়েছিল। আর যে অসনাক্ত উড়ন্ত বস্তু বা অউব গুলো সমুদ্র পৃষ্টের উপর দেখতে পাওয়া যায় তাকে অসনাক্ত ভাসমান বস্তু (অভাব) বা Unidentified Submerged Objects (USO) বলা হয়। যদিও পেছনে এমন বস্তু দেখেছে বলে প্রমান পাওয়া গিয়েছে। কিন্তু দ্বিতীয় বিশ্বযুদ্ধের পর পরেই ১৯৪৭ সালের ২৪ জুন অউব জন্ম ধরা হয়। সাধারণত একে বৈজ্ঞানিক বিশ্বে একটি Pseudo Science এর দ্বারা গণ্য করা হয়। সাম্প্রতিক বছরে, অউবের দুটি গুরুত্বপূর্ণ প্রকৃত জাদুঘর বানানো হয়েছে। সাম্প্রতিক বছরে, অউবের দুটি গুরুত্বপূর্ণ প্রকৃত জাদুঘর বানানো হয়েছে। একটি হলো রোসওয়েলের আন্তর্জাতিক অউব জাদুঘর (আমেরিকা) এবং অপরটি হলো এর শাখা ইস্তানবুলে (তুরস্ক)। সূচিপত্র ১ ইতিহাস ১.১ প্রতক্ষ্যদর্শী দ্বারা বর্ণনা ১.২ প্রথম আধুনিক প্রতিবেদন ১.৩ মধ্যযূগ এবং নবযুগের অভ্যুদয় ২ তদন্ত ৩ আরও দেখুন ৪ তথ্যসূত্র ৫ বহিঃসংযোগ [সম্পাদনা] ইতিহাসঅব্যাখ্যাত আকাশীক পর্যবেক্ষণ ইতিহাস জুড়ে প্রতিবেদন করা হয়েছে। এদের মধ্যে কিছু ছিল নিঃসন্দেহে প্রাকৃতিক জ্যোর্তিবিদ্যা সংক্রান্ত : ধূমকেতু, উজ্জ্বল উল্কা, একটি বা পাঁচটি গ্রহ যা খালি চোখে দেখা যায়, যুক্ত গ্রহীক, অথবা বায়ুমন্ডলীয় দৃষ্টিবিভ্রন্ত আলোমালা যেমন প্রতিসূর্য (Parhelia) এবং লেন্স অকৃতির মেঘমালা। একটি উদাহরণ যেমন হ্যালির ধূমকেতু, যেটি চীনের জ্যোর্তির্বিজ্ঞানীরা সম্ভবত খ্রীষ্ট্পূর্ব ২৪০ বছর অথবা ৪৬৭ বছর আগে প্রথম রেকর্ড করে ছিল। যাইহক, তাদের প্রকৃত কারণ ইতিহাস জুড়ে অপ্রাকৃতিক, স্বর্গদূত, অথবা অন্যান্য ধর্মীয় পূবাভাস বলে মনে করেছে। মধ্যে যুগে কিছু বস্তু চিত্রাঙ্গন করা হয়েছে যা দেখলে মনে হতে পারে অনুরুপ আকষণীয় UFO । মধ্যে যুগে এবং নবযুগের অভ্যুদয়ে সময় এমন অন্যান্য চিত্রাঙ্গন গুলোকে ইতিহাসবিদরা প্রায়ই ধর্মীয় প্রতিক হিসেবে চিহ্নিত করা করতো। সেন কুও (১০৩১–১০৯৫), চীনেজ সরকারের একজন পন্ডিত ব্যক্তি, বহুবিদ্যাজ্ঞ, আবিস্কারক, তিনি অসনাক্ত উড়ন্ত বস্তুর সম্বন্ধে তার লেখা Dream Pool Essays[১] (১০৮৮) বইতে একটি জীবন্ত অনুচ্ছেদ লিখে ছিলেন। ১১তম শতাব্দীতে আনহুই এবং জিয়াংসু (বিশেষভাবে Yangzhou শহর) নামের দুই জন প্রত্যক্ষদশীর প্রমাণ লিপিবদ্ধ করা হয়েছিল। তারা রাত্রি বেলা একটি দরজা বিশিষ্ট উড়ন্ত বস্তু দেখেছিল যার দরজার অভ্যন্তরীণ থেকে আগতো উজ্জল আলো গাছগুলি থেকে ছায়া দূর করে প্রায় দশ মাইল ব্যাসার্ধ জায়গা জুরে আলোকিত করেছিল এবং প্রচণ্ড গতিতে তার নিজ স্থান থেকে উডায়ন করতে সক্ষম হয়েছিল। [সম্পাদনা] প্রতক্ষ্যদর্শী দ্বারা বর্ণনা■২৪শে সেপ্টেম্বর ১২৩৫, রাতে জাপানে জ়েনেরাল ইয়োরিতসুমে এবং তার সেনাবাহিনী কিয়োটো গোলকের কাছে অস্থির প্রকৃতির আলো দেখতে পান। তার পরামর্শদাতা তাকে "চিন্তা না করার জন্য কারণ এটি বায়ু ছিল মাত্র যা তারকাকে কাপাচ্ছে"। জার্মানির নুরেম্বেরগ শহর যখন যুদ্ধে ব্যস্ত ছিলো তখন একটি রিপোর্ট লেখা হয়েছিল যে,অনেক নলাকার বস্তসহু েগোলক আকৃতির একটি বস্তু দেখা গেছ। ১৫৬৬ সালে হান্স গ্ল্যাসার এই ঘটনা উডকাটে বিবরণ দেন।■১৪ই এপ্রিল ১৫৬১, জার্মানির নুরেম্বেরগ শহর যখন যুদ্ধে ব্যস্ত ছিলো তখন তারা একটি রিপোর্ট লিখেছিল যে, তারা গোলক আকৃতির একটি বস্তু এবং গোলকের বাইরে অনেক নলাকার বস্তু পেয়েছে। ■জুলাই ১৮৬৮ তে, চিলিতে যে প্রথম UFO দেখা য়ায, গবেষকদের মতে এটা আধুনিক সভ্যতার প্রমান পত্র হিসেবে বিবেচনা করা হয়। এইটি কপিয়াপো শহরের El Constituyente সংবাদপত্রে| প্রকাশনা করা হয়েছিল এবং UFO কে অন্য গুলোর মতই দেখা গিয়েছিল (একটি অজানা উদ্বায়ী) এবং কিছু সময় পর একই বছর, একদল "তারকা সারি" অথবা "রেসের গাড়ির" মতো বস্তু আকাশ অতিক্রম করতে দেখা গেল। তার পর হতে UFO গবেষকরা এই ধরনের বিষয় গুলোকে লিপিবদ্ধ করা শুরু করে। ■২৫শে জানুয়ারি ১৮৭৮ তে, দৈনিক ডেনসন সংবাদ লিখেছিল যে, স্থানীয় এক কৃষক জন মার্টিন বলেছিল সে একটি বড়, কালো, বৃত্তাকার বেলুন আকৃতি বস্তু উড়তে দেখেছে "চমৎকার গতিতে"। মার্টিন আরও বলেছিল যে মনে হচ্ছিল প্লেট আকৃতির। এই প্রথম বারের মতো UFO কে "প্লেট" সঙ্গে তুলোনা করা হয়। ■১২ই আগষ্ট ১৮৮৩, মেক্সিকান অধ্যাপক এবং জ্যোতিবিদ, জসেফ ইয়. বনিল্লা, তিনি বর্ণনা করেছিলেন যে, সে দূরবীক্ষণ দ্বারা পর্যবেক্ষণ করার সময় তার দূরবীক্ষণ এবং সূর্য মাঝে যাপাতেকাস (Zapatecas) এর কাছে দীর্ঘ এবং কিছু সংখ্যক রঙিন মণিরমত বস্তু দেখে পেয়েছেন। উড়ন্ত বস্তু অস্তিত্বের কথা বিজ্ঞানীর দ্বারা তোলা একটি ছবিতে প্রমাণ করেছিল, যেমন অতীতের ছবি গুলোতে উড়ন্ত বস্তু অস্তিত্বের কথা প্রমাণ করেছিল। ■২৮শে ফেব্রুয়ারি ১৯০৪, সান ফ্রান্সিসকো হতে ৩০০ মাইল পশ্চিমে তিন আমেরিকান নাবিক Ufo দেখেছে, লে. ফ্রানক স্কলফিল্ড দ্বারা বর্ণনা করা হয়েছে। পরবর্তী কালে তিনি প্রশান্ত মহাসাগরের চিফ কমান্ডার হয়েছেন। স্কলফিল্ড লিখেছেন, গোলাক আকৃতির তিনটি উজ্জল বস্তু মেঘের নিচ দিয়ে যাচ্ছছিলো, পরে গোলাকটি তার পথ পরিবতন করে মেঘের উপর ওঠে, দুই-তিন মিনিট পর পৃথিবী ত্যাগ করে। বড় গোলাকটি প্রায় ছয়টা সূর্যের আকার ছিল। ■৩১শে জানুয়ারি ১৯১৬ তে, একজন যুক্তরাজ্য বিমানচালক রিপোর্ট করেছিল যে, রোচফোড এর কাছে এক সারি আলো দেখতে পেয়েছে, যেন একটি জানালা রেলপথকে আলোকিত করেছে, পরে আলোটি আরো উজ্জল হয় এবং নাই হয়ে য়ায। ■জানুয়ারি ১৯২৬ তে, একটি বিমানচালক প্রতিবেদন করেছিল যে, সে ছয়টি "ম্যানহোলের ঢাকনা উড়চ্ছে" উইচিতা, কানসাস এবং কোলোরাড স্প্রিংস শহরের মাঝে উড়তে দেখছে। একই বছর সেপ্টেম্বরের শেষের দিকে, একটি বড়, উড়ন্ত পাখাহীন নলাওলা মত বস্তু একজন বিমানবাহিত ডাক পাইলটকে অবতরণ করতে বাধ্য করা হয়েছিল নেভাডাতে। ■৫ই অগাষ্ট ১৯২৬, তিব্বতের কোকোনর অঞ্চলের হুম্বলডত (Humboldt) পর্বতমালা ভ্রমণের সময়, নিকোলাস রএরীচ প্রতিবেদন করেছিল যে, তার ভ্রমণের সাথীরা "কিছু একটা বড়, সচ্ছ এবং সূর্যের আলো প্রতিফলন করে, একটা বড় ডিম্বাকারের মত যা নড়াচরা করছে প্রচণ্ড গতিতে। আমাদের শিবির অতিক্রম করে জিনিষটা দিক পরিবর্তন করছিল দক্ষিণ থেকে দক্ষিণপশ্চিমে দিকে এবং আমারা দেখেছিলাম গাড় নীল আকাশে হারিয়ে যেতে। এমনকি আমাদের সময়ও ছিল আমাদের মাঠ চশমা নেওয়ার জন্য এবং আমি দেখেছিলাম যথেষ্ট দূরে, উপরিভাগ উজ্জল ডিম্বাকার আকৃতি, তার একপাশে সূর্যের মত উজ্জল।" নিকোলাসের অন্য একটি বর্ণনায় ছিল, ".......... একটি দেহ উজ্জল দক্ষিণ থেকে উত্তরে উড়ছিলো। এইটি একটি বিশাল আকৃতির। এক পাশ সূর্যের নিচে উজ্জল হয় এবং ডিম্বাকার আকৃতির। তারপর এইটি দিক পরিবর্তন করে এবং দক্ষিণপশ্চিমে হারিয়ে যায়।" ■দ্বিতীয় বিশ্বযুদ্ধের সময় প্রশান্ত এবং ইউরোপীয় থিয়েটারগুলোতে, "ফো-ফাইটারস" (ধাতব গোলক, আলোর বল এবং অন্যান্য আকৃতির জিনিস যা বিমানকে অনুসরণ করেছিল) প্রতিবেদন করা হয়েছিল এবং বিমানচালক ও তাদের অনুসারিদের দ্বারা ছবি তোলা হয়েছে। ■২৫শে ফেব্রুয়ারি ১৯৪২, আমেরিকার সৈন্যবাহিনী পর্যবেক্ষণের প্রতিবেদন করেছিল, লস অ্যাঞ্জেলেস, ক্যালিফোর্নিয়া অঞ্চলের ওপর অসনাক্ত বিমান দৃশ্যমান হয়েছে এবং রাডারে ধরা পড়েছে। জাপানি বিমান মনে করে তারা এন্টিএয়ারক্রপ্ট মিসাইল নিক্ষেপণ করে। পরিষ্কার ব্যাখ্যা না দেওয়ায়, কিছু কর্মকর্তা নাকোচ দিয়েছে বিমানের প্রতিবেদনটি। তারা ওই সময় ক্যালিফোর্নিয়াতে জাপানী বিমান আক্রমণের বিষয় নিয়ে দুশ্চিন্তায় ছিল। যাইহক, সৈন্যবাহিনী প্রধান জেন.জর্জ সি. মার্শালএবং যুদ্ধের সচিব হেনরি স্টিমসন মনে করেন যে, জাপান এই অসনাক্ত বিমানের ব্যাপারের সাথে জরিত। এই ঘটনার পরবর্তী কালে, এটা লস অ্যাঞ্জেলিসের যুদ্ধ হিসেবে পরিচিত হয়েছিল, অথবা প্রাশ্চাত্ত্য দেশের উপকূলীয় বিমান আক্রমণ। Texas UFOs were actually jets Air Force says. 2008-01-24.■১৯৪৬ সালে, ২০০০ এরও বেশী রিপোর্ট করা হয়েছে। এগুলোর বেশীর ভাগ সুইডীস সৈন্যবাহিনী থেকে সংগ্রহ করা হয়েছে। স্ক্যাডিনাভানীতে অসনাক্ত আকাশীক বস্তু দেখা গিয়েছে, কেবল ফ্রান্স, পর্তুগাল, গ্রিস, এবং ইতালি রিপোর্ট আলাদা করে রাখা হয়েছে। এগুলোকে তারা প্রথমে "রাশিয়ান হেল" এবং পরবর্তী কালে "ভূত রকেট" হিসেবে উল্লেখ করেছিল। কারণ তারা চিন্তা করেছিল যে, এগুলো সম্ভবত জার্মানীর V1 অথবা V2 রকেট ধার রাশিয়ান রহস্যময় টেষ্টের বস্তু। যদিও অনেকেই ভেবেছিল এটা হবে উল্কার মত প্রাকৃতিক ঘটনা। রাডারের মাধ্যমে ২০০ টির ওপর ধরা পড়েছে এবং সুইডীস সৈন্যবাহিনী দ্বারা "প্রকৃত ভৌত বস্তু" হিসাবে গণ্য করেছিল। ১৯৪৮ সালে, একটি top secret ফাইলে সুইডীস সৈন্যবাহিনী ইউরোপের আমেরিকান সৈন্যবাহিনীকে বলেছে যে, "তাদের তদন্তকারী ভিন্ন গ্রহের জীব বলে বিশ্বাস করেছিল।" [সম্পাদনা] প্রথম আধুনিক প্রতিবেদন A schematic from a patent by British Rail, now lapsed, for a flying saucer.দ্বিতীয় বিশ্বযুদ্ধের দিকে থেকে UFO দেখা শুরু হয়েছিল, একজন বিখ্যাত মার্কিন ব্যবসায়ী ক্যননেথ আরনোড এর মধ্যে ২৪শে জুন ১৯৪৭ থেকে, যখন তার ব্যক্তিগত প্লেন ওয়াশিংটন এর রাইনার পর্বতমালা কাছে দিয়ে উড়ছিল। সে বলেছিলেন, নয়টা অতি উজ্জ্বল বস্তু রাইনারের দিকে মুখ করে উল্ট পাশে উড়ছিল। যদিও অনুরুপ বস্তু ১৯৪৭ সালে আমেরিকাতে আরো দেখা গিয়েছিল। আরনোডর এই বিষয়টিতে প্রথম মিডিয়া মনোযোগ গ্রহণ এবং জনগণের দৃষ্টি আর্কষন করেছিল। আরনোড বর্ণনা করেছিল যা দেখেছিল "একটি পিঠার মত চ্যাপ্টা", "প্লিচের মত অকৃতির এবং এতো পাতলা ছিল যে ঠিকমত দেখা যাচ্ছিল না", "অর্ধেক চাঁদ অকৃতি, পিছের দিক চ্যাপ্টা ডিম্বাকার এবং সামনের দিক উত্তল। ..... মনে হচ্ছিল একটা বড় ফ্লাট ডিস্ক এবং এমন ভাবে উড়েছে যেন একটা চারা পানির উপর লাফাচ্ছে।" অল্প দিনের মধ্যে আরনোডের উড়ন্ত বস্তু বা উড়ন্ত প্লিচের বিষয়টি অনেক দূর পর্যন্ত চলে গিয়েছিল। আরনোডের দেখা অনুসরণ করে, অন্যানরাও দেখেছে বলে কয়েক সপ্তাহ শতশত রিপোর্ট করেছিল, বেশীর ভাগ আমেরিকাতে। কিন্তু অন্যান্য দেশসমূহেতে দেখেছিল বলে রিপোর্ট করেছিল।এ ধরনের অন্যান বিষয়ে রিপোর্টের সংখ্যা বৃদ্ধি হতে শুরু করেছিল। যেমন, ৪ঠা জুলাই, সন্ধ্যাবেলা যুক্তরাষ্ট্রের একটি বিমান দল ইদাহোর উপর নয়টাও বেশি একই রকম ডিস্ক দেখেছিল। আমেরিকান UFO গবেষক টেড ব্লোচার, তার সংবাদপত্র প্রতিবেদনে ব্যাপক পর্যালোচনা করেন (আরনোডর বর্ণনাসহ), সে ৬-৮ জুলাই সাথে ৪ঠা জুলাই, এর বিষয়ের উপর হঠাৎ অপ্রত্যশিত বৃদ্ধি খুজে পেয়েছিল। ব্লোচার লক্ষ্য করেছিল যে, পরবর্তী কয়েক দিন সর্বাপেক্ষা মার্কিন সংবাদপত্রের প্রথম পাতায় "উড়ন্ত প্লিচ" অথবা "উড়ন্ত ডিস্ক" এর ঘটনা ভরা ছিল। ৮ই জুলাই, এরপর যখন কর্মকর্তা রোসওয়েলের UFO এর ঘটনাটি সাংবাদিকদের কাছে প্রকাশ করতে শুরু করেছিল, তারা একে একটি পরীহ্মার বস্তুর ধ্বংসাবশেষ হিসাবে ব্যাখ্যা করেছিল। [সম্পাদনা] মধ্যযূগ এবং নবযুগের অভ্যুদয়এইটি সম্ভব যে UFO ভৌতিক দৃশ্য শিল্পের কাজে দেখা গিয়েছে, কিন্তু বেশির ভাগ অংশ নির্দিষ্ট, এর একটি সহজ ব্যাখ্যা ইতিহাসবিদরা দিয়েছে। সুতরাং: ■কসভোর ডেটজানি সন্ন্যাসীদের মঠের প্রাচীন চিত্রের নভোচারীর প্রতীক হচ্ছে সূর্য এবং চাঁদ যেমন এই সময় বিজানতিনোর ধর্মীয় শিল্পে খুঁজে পাওয়া গিয়েছিল। ■UFO টেবিল মাইনারদি (বাচ্চাসহ মাদন্না এবং সান জোভাননিন) জ়ন্ম পূর্ণ স্বর্গের মধ্যে, প্রকৃতপক্ষে সর্বোচ্চ দেবদূত গাবরিএল (জ়িবরাইল (আঃ)) এর প্রতীক। ■পাওলো উচেল্লো এর টেবিলে মধ্যে যে একটি গোল উড়ন্ত বস্তু প্রকৃতির, এটি মিশরের টেবেইদ এলাকার একটি টুপির প্রতীক। ■বিখ্যাত খন্ডটি স্মরনীয় করে রাখতে ১৬৮০ সালে ফ্রান্সের আকাশের ওপর দিয়ে একটি UFO যাওয়া চিএ অংকন করে, আসলে এটি একটি খেলার প্রতীক, এটি ভাগ্যর চাকা উপর নকশা করা হয়েছে। [সম্পাদনা] তদন্তপ্রাচীনকাল হতেই আকাশে অদ্ভুত অদ্ভুত সব বস্তু দেখার খবর শোনা গেলেও ১৯৪৭ সালে যখন আমেরিকাতে প্রথম UFO দেখা যাবার খবর ব্যাপকভাবে প্রচারিত হয়, তারপর থেকে এটিই হয়ে ওঠে সবচেয়ে আলোচিত বিষয়। এর পর আরো কয়েক হাজার UFO দেখার খবর পাওয়া যায় এবং এর মধ্যে প্রায় শতকরা ৯০ ভাগই মিথ্যা। সাধারণ মানুষ প্রায়ই উজ্জ্বল কোন গ্রহ কিংবা তারা, বিমান, পাখি, বেলুন, ঘুড়ি, ডিম্বাকার আকৃতির মেঘ দেখে তা UFO ভেবে ভুল করেছে। তবে এর জন্য প্রয়োজন সময় সাপেক্ষ তদন্ত। জাতীয় নিরাপত্তার জন্য হুমকী বিবেচনা করে মার্কিন বিমানবাহিনী ১৯৪৭ সালে UFO তদন্তে নামে। তদন্তের কাজ শেষ হয় ১৯৬৯ সালে। এ সময়ে প্রাপ্ত সর্বমোট ১২,৬১৮ টি ঘটনার মধ্যে ৭০১ টি ঘটনার কোন ব্যাখ্যা তারা দিতে পারে নি। মার্কিন বিমানবাহিনী তাদের তদন্ত শেষ করে এই বলে যে “বিমান বাহিনীর তদন্তে কোন UFO এর প্রতিবেদন করেনি এবং আমাদের জাতীয় নিরাপত্তার জন্য ভয়ের কোন ইঙ্গিত দেয়নি।” ১৯৬৯ সালের পর আর কোন মার্কিন সংস্থা UFO তদন্ত কাজে সরাসরি হাত দেয়নি। এরপর ১৯৯৭ সালে মার্কিন গোয়েন্দা সংস্থা[২] মার্কিন সামরিক বাহিনীর উচ্চ ক্ষমতা সম্পন্ন গোয়েন্দা বিমান ব্যবহারের কথা ফাঁস করে দেয়। ১৯৫০ হতে ১৯৬০ সাল পর্যন্ত যতগুলো UFO দেখা গেছে তার মধ্যে শতকরা ৫০ ভাগ ঘটনার জন্য দায়ী Lockheed U-2A এবং Lockheed SR-71 নামের এই বিমান দুটি। যদিও কোন বৈজ্ঞানিক প্রমাণ এখন পর্যন্ত পাওয়া যায়নি, তারপরও অনেকেই এটিকে ভিন্ন গ্রহের বাসিন্দাদের আকাশযান বলে মনে করেন। আর বিষয়টিকে উড়িয়ে দেবার উপায় নেই। অধিকাংশ বিজ্ঞানীই এই মহাশূণ্যে কোথাও না কোথায় অতিমানবীয় বুদ্ধিমান প্রানীর অস্তিত্ব থাকার সম্ভাবনার কথা স্বীকার করে নিয়েছেন। 

====

http://bn.wikipedia.org/wiki/%E0%A6%85%E0%A6%95%E0%A6%BE%E0%A6%B2_%E0%A6%AC%E0%A7%80%E0%A6%B0%E0%A7%8D%E0%A6%AF%E0%A6%AA%E0%A6%BE%E0%A6%A4


অকাল বীর্যপাত বা দ্রুতস্খলন হলো যৌনসঙ্গমকালে পুরুষের দ্রুত বীর্যপাত যাকে ইংরেজিতে বলা হয় প্রিম্যাচিওর ইজ্যাকিউলেইশন। এটি একটি সাধারণ যৌনগত সমস্যা। কিছু বিশেষজ্ঞের মতে প্রতি তিনজন পুরুষের মধ্যে একজনকে এ সমস্যায় আক্রান্ত হতে দেখা যায়[তথ্যসূত্র প্রয়োজন]। স্ত্রী যোনীতে পুরুষাঙ্গ প্রবেশের পর অঙ্গ চালনার পরিণতি হিসেবে বীর্যপাত হয়ে থাকে। যোনীতে লিঙ্গ প্রবেশের সময় থেকে বীর্যপাত অবধি সময়কে বলা হয় বীর্যধারণ কাল। কতক্ষণ অঙ্গচালনার পর বীর্যপাত হবে তার কোন সুনির্দ্দিষ্ট বা আদর্শস্থানীয় সময় নেই। পুরুষে পুরুষে, বয়সের তারতম্যে বা পরিবেশভেদে বীর্যধারণ ক্ষমতা বিভিন্ন হতে দেখা যায়। তবে নিয়মিত যদি যোনীতে লিঙ্গ প্রবেশের পূর্বে বা অব্যবহিত পরেই অপ্রতিরোধ্যভাবে বীর্যপাত হয়ে যায় তবে তা দ্রুতস্খলন সমস্যা হিসেবে বিবেচিত হবে। এটি একটি যৌনসমস্যা কেননা এর ফলে পুরুষ প্রযোজনীয় সময় ধরে অঙ্গচালনার সুখ থেকে বঞ্চিত হয়। অপর দিকে অকাল বীর্যপাতের দরূণ পুরুষাঙ্গ নেতিয়ে পড়ে বলে অঙ্গ চালনা আর সম্ভব হয় না যার ফলে স্ত্রীর চরমানন্দ লাভের আগেই সঙ্গমের সমাপ্তি হয়। সূচিপত্র ১ উপসর্গ ২ প্রকারভেদ ৩ কারণ ৩.১ মানসিক কারণ ৩.২ জৈবিক কারণ ৪ পাদটীকা ৫ গ্রন্থসূত্র ৬ বহিঃসংযোগ [সম্পাদনা] উপসর্গঅকাল বীর্যপাতের প্রধান লক্ষণ হলো নারী-পুরুষ উভয়ের পুলক লাভের আগেই পুরুষের বীর্যপাত ঘটে যাওয়া। [সম্পাদনা] প্রকারভেদএ সমস্যাটি সাধারণত দু’ভাগে ভাগ করা হয়ঃ প্রথমতঃ প্রাক-প্রবেশ অকাল বীর্যপাত যাতে স্ত্রী যোনীতে পুরুষাঙ্গ প্রবেশের পূর্বে বীর্যপাত ঘটে যায়। দ্বিতীয়তঃ অঙ্গচালনার অব্যবহিত পরেই অকাল বীর্যপাত। [সম্পাদনা] কারণকী কারণে অকাল বীর্যপাত হচ্ছে তা নিরূপণ করতে বিশেষজ্ঞরা এখন পর্যন্ত চেষ্টা চালিয়ে যাচ্ছেন। এক সময় ধারণা করা হতো যে সমস্যাটি সম্পূর্ণ মানসিক ব্যাপার। কিন্তু বর্তমানে আমরা জানি, দ্রুত বীর্যপাত হওয়া একটি জটিল ব্যাপার এবং এর সাথে মানসিক ও জৈবিক দু’টিরই সম্পর্ক রয়েছে। [সম্পাদনা] মানসিক কারণকিছু চিকিৎসক বিশ্বাস করেন[তথ্যসূত্র প্রয়োজন], প্রাথমিক বয়সে যৌন অভিজ্ঞতা ঘটলে তা এমন একটি ধরনে প্রতিষ্ঠিত হয় যে, পরবর্তী জীবনে সেটা পরিবর্তন করা কঠিন হতে পারে। যেমন­ ■লোকজনের দৃষ্টি এড়ানোর জন্য তড়িঘড়ি করে চরম পুলকে পৌঁছানোর তাগিদ। ■অপরাধ বোধ, যার কারণে যৌনক্রিয়ার সময় হঠাৎ করেই বীর্যপাত ঘটে যায়। ■অন্য কিছু বিষয়ও আপনার দ্রুত বীর্যপাত ঘটাতে পারে। এর মধ্যে রয়েছে­ পুরুষত্বহীনতা যেসব পুরুষ যৌনমিলনের সময় তাদের লিঙ্গের উত্থান ঠিকমতো হবে কি না তা নিয়ে চিন্তিত থাকেন, কিংবা কতক্ষণ লিঙ্গ উত্থিত অবস্থায় থাকবে তা নিয়ে দুশ্চিন্তায় ভোগেন সেসব পুরুষের দ্রুত বীর্যস্থলন ঘটে। ■দুশ্চিন্তা। দ্রুত বীর্যপাত হয় এমন অনেক পুরুষের দ্রুত বীর্যপাতের একটি প্রধান কারণ দুশ্চিন্তা। সেটা যৌনকাজ ঠিকমতো সম্পন্ন করতে পারবেন কি না সে বিষয়ে হতে পারে। আবার অন্য কারণেও হতে পারে। ■দ্রুত বীর্যপাতের আরেকটি প্রধান কারণ হলো অতিরিক্ত উত্তেজনা। সাধারণত প্রথম যৌনমিলনের পূর্বে প্রবল উত্তেজনা সৃষ্টি হয়।তাই প্রথম যৌনমিলনকালে পুরুষের অকাল বীর্যপাত হয়ে থাকে। [সম্পাদনা] জৈবিক কারণবিশেষজ্ঞরা বিশ্বাস করেন[তথ্যসূত্র প্রয়োজন], কিছুসংখ্যক জৈবিক বা শারীরিক কারণে দ্রুত বীর্যপাত ঘটতে পারে। এসব কারণের মধ্যে রয়েছে­ঃ ■হরমোনের অস্বাভাবিক মাত্রা ■মস্তিষ্কের রাসায়নিক উপাদান বা নিউরোট্রান্সমিটারের অস্বাভাবিক মাত্রা ■বীর্যস্খলন ব্যবস্থার অস্বাভাবিক ক্রিয়া ■থাইরয়েড গ্রন্থির সমস্যা ■প্রোস্টেট অথবা মূত্রনালীর প্রদাহ এবং সংক্রমণ ■বংশগত চারিত্রিক বৈশিষ্ট্য। ■সার্জারি কিংবা আঘাতের কারণে স্নায়ুতন্ত্রের ক্ষতি হওয়া। ■নারকোটিকস বা মাদক কিংবা দুশ্চিন্তার চিকিৎসায় ব্যবহৃত ওষুধ ট্রাইফ্লুপেরাজিন প্রত্যাহার করা এবং অন্য মানসিক সমস্যা থাকা। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%9F%E0%A6%BE%E0%A6%AD%E0%A6%BF%E0%A6%93_%E0%A6%AA%E0%A6%BE%E0%A6%9C


ওক্তাভিও পাজ লোজানো (৩১ মার্চ, ১৯১৪ – ১৯ এপ্রিল, ১৯৯৮) ছিলেন একজন মেক্সিকান কবি, লেখক, ও কূটনীতিবিদ। তিনি ১৯৯০ সালে সাহিত্যে নোবেল পুরস্কার জয় করেন। সূচিপত্র ১ প্রারম্ভিক জীবন ও লেখালেখি ২ সৃষ্টিকর্ম ৩ রাজনৈতিক চিন্তা ৪ আরও পড়ুন ৫ পুরস্কার ৬ তথ্যসূত্র ৭ বহিঃসংযোগ [সম্পাদনা] প্রারম্ভিক জীবন ও লেখালেখিপাজের জন্ম হয় ওক্তাভিও পাজ সলোরজানো ও জোসেফিনা লোজানো দম্পতির ঘরে। তার বাবা তৎকালীন ডায়াজ শাষনতন্ত্রের বিরোধী বিপ্লবের সক্রিয় সমর্থক ছিলেন। মিক্সিকোয়াক নামক গ্রামে মা জোসেফিনা, খালা এমেলিয়া পাজ ও দাদা ইরিনিও পাজের তত্ত্বাবধানে ওক্তাভিও পাজ বেড়ে ওঠেন। তার দাদা ছিলেন একজন স্বাধীনচেতা বুদ্ধিজীবী, উপন্যাসিক ও প্রকাশক। তার আরেকটি উল্লেখযোগ্য পরিচয় হলো, তিনি এককালে প্রেসিডেন্ট পোরফিরিও ডায়াজের সমর্থক ছিলেন। ওক্তাভিও পাজ কলিগিও উইলিয়ামস নামক একটি বেসরকারী স্কুলে পড়াশোনা করেন। পাজের পরিবার মেক্সিকান বিপ্লবের নেতা এমিলিয়ানো জাপাতার প্রকাশ্য সমর্থক ছিলেন। জাপাতা খুন হবার পরে, পাজের পরিবার যুক্তরাষ্ট্রে নির্বাসনে যেতে বাধ্য হন। পাজ অল্প বয়সেই তার দাদার মেক্সিকান ও ইউরোপীয় সাহিত্য সমৃদ্ধ লাইব্রেরীর মাধ্যমে সাহিত্য জগতের সাথে পরিচিতি লাভ করেন [১] । ১৯২০ এর দশকে পাজ ইউরোপীয়ান কবি জেরারদো ডিয়োগো, রোয়ান রেমন জিমেনেজ এবং এন্তোনিও মাচোদা – এদের কবিতার সাথে পরিচিত লাভ করেন। এন্তোনিও মাচোদা ছিলেন একজন স্প্যানিশ লেখক, যার প্রভাব পাজের প্রারম্ভিক সাহিত্যে তীব্রভাবে পরিলক্ষিত হয় [২]। ১৯৩১ সালে ডি এইচ লোরেন্স অনুপ্রাণিত কিশোর পাজ ক্যাবেরেল্লা সহ তার প্রথম জীবনের কিছু কবিতা প্রকাশ করেন। দুই বছর পরে, ১৯ বছর বয়সে পাজ তার কবিতা সংগ্রহ লুনা সিল্ভেস্টার (বুনো চাঁদ) প্রকাশ করেন। ১৯৩৯ সালের দিকে, পাজ নিজেকে প্রধানত কবি হিসেবে পরিচয় দিতে শুরু করেন। ১৯৩৫ সালে পাজ তার আইন শিক্ষা ছেড়ে দেন। তিনি মেক্সিকোর অন্যতম প্রদেশ ইউকাতান এর রাজধানী মেরিদায় চলে যান এবং সেখানে দরিদ্র কৃষক ও শ্রমিকদের ছেলে মেয়েদের শিক্ষকতার কাজে আত্মনিয়োগ করেন [৩]। সেসময় ই তিনি তার দীর্ঘ কবিতাগুলো, যেমন বিটুইন দি স্টোন এন্ড দি ফ্লাওয়ার লিখতে শুরু করেন। বিটুইন দি স্টোন এন্ড দি ফ্লাওয়ার কবিতায় তিনি এক লোভী জোতদারের কবলে নিস্পেশিত এক কৃষকের চিত্রকল্প এঁকেছেন শব্দে [৪]। তার এ সময়ের কবিতাগুলো টি এস এলিয়ট দ্বারা প্রভাবিত। ১৯৩৭ সালে মেক্সিকোতে যখন গৃহযুদ্ধ চলছিল, তখন পাজ স্পেনে অনুষ্ঠেয় দ্বিতীয় সংস্কৃতি রক্ষা আন্তর্জাতিক লেখক সম্মেলনে আমন্ত্রন পান। সেই সম্মেলনে পাজ রিপাবলিকানদের সাথে সংহতি প্রকাশ করেন এবং ফ্যাসীবাদিতার বিরোধীতা করেন। স্পেন থেকে মেক্সিকোতে ফেরার পর ১৯৩৮ সালে পাজ টলার ("প্রশিক্ষণশালা") নামে একটি সাহিত্য সাময়িকী প্রকাশ করেন। ১৯৪১ সাল পর্যন্ত তিনি এই সাময়িকীতে লিখেছিলেন। ১৯৩৮ সালেই পাজ, এলোনা গ্যারো নাম্নী এক তরুনীর সাথে পরিচিত হোন এবং সে বছরই তারা বিয়ে করেন। বর্তমানে এলিনা গ্যারো মেক্সিকোর প্রথমসারির একজন লেখিকা। হেলেনা নামে তাদের একটি কন্যা সন্তান ছিল। পরবর্তিতে, ১৯৫৯ সালে তাদের মধ্যে বিবাহ বিচ্ছেদ ঘটে। ১৯৪৩ সালে পাজ গাগেনহেইম নামক একটি ফেলোশিপ পান এবং যুক্তরাষ্ট্রের ইউনিভার্সিটি অফ ক্যালিফোর্নিয়া বার্কলে তে পড়াশোনা শুরু করেন। দুই বছর পর তিনি মেক্সিকোর কূটনৈতিক সংস্থায় চাকুরি গ্রহন করেন এবং কিছুদিনের জন্য নিউইউর্কে কর্মরত থাকেন। ১৯৪৫ সালে পাজ ফ্রান্সে বদলি হোন। সেখানেই তিনি রচনা করেন মেক্সিকান আত্মপরিচয় ও চিন্তা নিয়ে এল ল্যাবিরিন্তো দি লা সলেদাদ (একাকীত্বের গোলকধাঁধা)নামক অনুসন্ধানমূলক নয়টি বৈপ্লবিক প্রবন্ধ। ১৯৫২ সালে পাজ প্রথম বারের মত ভারত ভ্রমনে আসেন। একই বছর তিনি দাপ্তরিক কাজে টোকিওতে এবং পরে জেনেভায় গমন করেন। ১৯৫৪ সালে তিনি মেক্সিকো সিটিতে ফিরে আসেন। মেক্সিকো সিটিতেই ১৯৫৭ সালে তিনি তার মহান কবিতা পিএরদা দি সল (সূর্যপাথর) রচনা করেন। একই বছর বের হয় তার কবিতা সংকলন লিবারতাদ বাজো প্যালাব্রা(মুক্তির শপথ)। ১৯৫৯ সালে দাপ্তরিক কাজে আবার প্যারিসে যান। ১৯৬২ সালে ম্যাক্সিকোর রাষ্ট্রদূত হিসেবে আবার ভারতে আসেন। ভারতে থাকাকালীন সময়ে পাজ বেশ কিছু গুরুত্বপূর্ণ কাজ সমাধা করেন। এর মধ্যে এল মনো গ্রামাটিকো (বাঁদর ব্যাকরণবিদ) এবং লাদেরা এস্তে (পূর্বের ঢাল) অন্যতম। ভারতে থাকাকালে পাজ সেখানকার ক্ষুধার্থ প্রজন্ম নামক লেখকগোষ্ঠীর সাথে পরিচিত হোন এবং তাদের উপর প্রভূত প্রভাব বিস্তার করেন। ১৯৬৩ সালে তার ফরাসী বান্ধবী বোনার সাথে তার বিচ্ছেদ ঘটে। একই বছর মেরী জোসে ত্রামিনি নাম্নী আরেক ফরাসী রমনীর সাথে বিবাহ বন্ধনে আবদ্ধ হোন। জীবনের বাকী সময়টুকু পাজ মেরীর সাথেই কাটিয়েছেন। ১৯৬৮ সালে ত্লাতেলোকো এর প্লাজা দি লাস ত্রেস কালচারাস নামক চত্ত্বরে সরকারী আদেশে প্রতিবাদী ছাত্রজনতা হত্যার ঘটনার প্রতিবাদে পাজ কূটনীতিবিদের চাকুরি থেকে ইস্তফা দেন [৫]। এরপর কিছুদিনের জন্য পেরিসে চলে যান এং পরের বছরই ম্যক্সিকো ফিরে আসেন। এসময় পাজ কিছু স্বাধীনচেতা মেক্সিকান ল্যাটিন আমেরিকান লেখককে সাথে নিয়ে প্লুরাল(১৯৭০-১৯৭৫) নামক ম্যাগাজিন পত্রিকা বের করেন। ১৯৭০ সাল থেকে ১৯৭৪ সাল পর্যন্ত পাজ হার্ভার্ড বিশ্ববিদ্যালয়ে চার্লস এলিয়ট নর্টন অধ্যাপক হিসেবে অধ্যাপনা করেন। হার্ভার্ড বিশ্ববিদ্যলয়ে সে সময়ে দেয়া লেকচার থেকেই জন্ম নেয় তার আরেকটি কীর্তি লস হিজস দেল লিমো (কর্দমার শিশু)। ১৯৭৫ সালে মেক্সিকান সরকার বন্ধ করে দেয়। সেবছরই পাজ, ভুলেতা নামক আরেকটি প্রকাশনা বের করেন। ভুলেতা এর ভাবাদর্শ প্লুরাল এর অনুগামী থেকে যায়। মৃত্যুর আগ পর্যন্ত পাজ এই প্রকাশনার সম্পাদকের দায়িত্ব পালন করেন। সাহিত্যে ব্যক্তিস্বাধীনতার আবেদন উপজীব্য হবার কারনে ১৯৭৭ সালে পাজ সাহিত্যে জেরুজালেম পুরস্কার লাভ করেন। ১৯৮০ সালে পাজ হার্ভার্ড বিশ্ববিদ্যালয় থেকে সম্মানসূচক ডক্টরেট ডিগ্রি লাভ করেন। ১৯৮২ সালে তিনি নিউতস্তাদত পুরস্কার পান। ১৯৯০ সালে ১৯৫৭ সাল থেকে ১৯৮৭ সাল পর্যন্ত লিখিত কবিতাগুলোর একটি সংকলন বের হয়। ১৯৯০ সালেই পাজ নোবেল পুরস্কার প্রাপ্ত হোন [৬]। ভারতে থাকাকালীন অবস্থায় ক্ষুধার্থ আন্দোলনের কবিগোষ্টীদের ৩৫ মাসের দীর্ঘ বিচার চলাকালীন সময়ে প্রভূত সাহায্য করেন। পাজ ১৯৯৮ সালে ক্যান্সারে আক্রান্ত হয়ে মারা যান। [সম্পাদনা] সৃষ্টিকর্মওক্তাভিও পাজ ছিলেন বহুপ্রজ লেখক ও কবি। তার সৃষ্টিকর্মগুলোর অধিকাংশই পৃথিবীর অনেক ভাষায় অনূদিত হয়েছে। উদাহরনস্বরূপ, তার কবিতা ইংরেজী ভাষায় অনুবাদ করেছেন স্যামুয়েল ব্যাকেট, চার্লস টমলিসন, এলিজাবেথ বিশপ, মুরিএল রুকেসার এবং মার্ক স্ট্র্যান্ড। তার প্রথমদিককার কবিতা মার্ক্সবাদ, পরাবাস্তবতা ও অস্বিত্ববাদী দর্শন দিয়ে প্রভাবিত ছিল। কিছুকিছু ধর্ম, যেমন হিন্দু ধর্ম ও বৌদ্ধ ধর্মের দর্শনও তার প্রথম দিককার কবিতায় প্রভাব বিস্তার করেছিল। তার লেখা "সূর্যপাথর" কবিতাটিকে পরাবাস্তবতাবাদী কবিতার একটি উল্ল্যেখযোগ্য উদাহরন হিসেবে তার নোবেল পুরস্কার প্রাপ্তির অনুষ্ঠানে প্রশংসিত হয়। তার পরবর্তী সময়ের কবিতার প্রধান উপজীব্য ছিল ভালবাসা ও কাম, সময়ের প্রকৃতি ও বৌদ্ধিক দর্শন। আধুনিক চিত্রকলার প্রতি পাজের অনুরাগ ছিল, যা নিয়ে তার কিছু কবিতা দেখা যায়। তিনি তার বেশকিছু কবিতা বালথুস, জ়োয়ান মাইরো, মার্সেল ডাচহ্যাম্প, এন্টোনি টাপিএস, রবার্ট রাশ্চেনবার্গ এবং রবার্টো মারিও প্রমুখের সৃষ্টিকর্মের প্রতি উৎসর্গীত হয়। একজন প্রবন্ধকার হিসেবে পাজ মেক্সিক্যান রাজনীতি ও অর্থনীতি, এজটেক শিল্প, নৃতত্ত্ববিদ্যা ও যৌনতা বিষয়ে বিভিন্ন প্রবন্ধ লিখেছেন। তার সুদীর্ঘ প্রবন্ধসংগ্রহ "একাকীত্বের গোলকধাঁধা" তে তিনি তার দেশের জনগনের মনের গভীরে অনুসন্ধান চালিয়েছেন এবং সেই সব মনকে একাকীত্বের মুখোশের পেছনে হারিয়া যাওয়া মন বলে বর্ণনা করেছেন। ঐতিহাসিক বাস্তবতায় হয় মেক্সিকানদের আত্মপরিচয় প্রাক কলোম্বিয়ান ও স্প্যানিশ সংস্কৃতির মাঝামাঝি জায়গায় হারিয়ে গেছে, না হয় সেটা ক্ষয়িষ্ণু। "একাকীত্বের গোলকধাঁধা", মেক্সিকান সংস্কৃতি অনুধাবনের প্রধান উৎস, যা আরো কিছু মেক্সিক্যান লেখক যেমন কার্লোস ফুয়েন্টেস কে প্রভাবিত করেছে। ইলান স্ট্যাভান্স এর মতে পাজ হলেন - একজন আত্মপ্রতিমূর্তির জরিপকারী, একজন দান্তের ভিরগিল, একজন রেঁনেসা-পুরুষ ।[৭] ১৯৫৬ সালে পাজ লা হিজা দি র‌্যাপ্পাচিনো নামক একটি নাটক লিখেন। নাটকটির আংগিক গড়ে উঠেছে অধ্যাপক র‌্যাপ্পাচিনো এর মনোরম বাগানের প্রতি একজন ইতালীয় ছাত্রের ঘোরাঘুরিকে কেন্দ্র করে, যেখানে ছাত্রটি গোপনে আধ্যাপকের অধিক সুন্দরী কন্যা বিট্রেস এর প্রতি গোপনে লক্ষ রাখতো। একসময় ছাত্রটি বাগানের সৌন্দর্যের বিষাক্ত প্রকৃতি জেনে আতংকিত হয়ে পড়ে। তার অন্যান্য সৃষ্টিকর্মগুলো হলো - এগুলিয়া ও সোল (১৯৫১), লা এস্তাসিয়োন ভায়োলেন্তা (১৯৫৬), পিয়েদ্রা দি সোল(১৯৫৭)। ইংরেজী ভাষায় অনূদিত তার কবিতা সংকলনগুলো হলো আর্লি পোয়েমস (১৯৩৫-১৯৫৫) (১৯৭৪)এবং কালক্টেড পোয়েমস (১৯৫৭-১৯৮৭) (১৯৮৭)। [সম্পাদনা] রাজনৈতিক চিন্তাস্প্যানিশ গৃহযুদ্ধের সময় পাজ রিপাবলিকানদের সাথে তার সংহতি প্রকাশ করেন, কিন্তু রিপাবলিকান কতৃক তার এক সহযোদ্ধার খুনের ঘটনা জানার পরে রিপাবলিকানদের প্রতি তার ক্রমশ মোহভংগ হয়। ১৯৫০ দশকের শুরুর দিকে ডেভিড রোসেট, আদ্রে ব্রীটন এবং আলবেয়ার কামু প্রমুখের চিন্তা দ্বারা প্রভাবিত হয়ে সামগ্রিক রাষ্ট্রব্যবস্থার প্রতি, বিশেষ করে যোসেফ স্ট্যালিনের বিরোদ্ধে তার সমালোনামুখর দৃষ্টিভংগি প্রকাশ করতে শুরু করেন। প্লুরাল ও ভোলেতা ম্যাগাজিনে সাম্যবাদী ও সমাজতান্ত্রিক রাষ্ট্রব্যবস্থায় মানবাধিকার লংঘনের চিত্র তুলে ধরেন। এর ফলে ল্যাতিন আমেরিকার বামবাদী রাজনৈতিক অংশের কাছে শত্রু বলে গন্য হোন। পাজ কমিউনিষ্ট মতবাদ পরিত্যাগ করার পরে বহু মেক্সিকান বুদ্ধিজীবি তার সাথে তীব্র ও প্রকাশ্য শত্রুতা শুরু করেন। তবে, পাজ সবসময়ই নিজেকে বামবাদী চেতনার ধারক বলেই মনে করতেন। তিনি ছিলেন গনতান্ত্রিক বামবাদী ভাবধারক, গোড়া মতবাদধারী ও আধিপত্যবাদী ভাবধারক বাম নন। তার দি বো এন্ড লায়ার কবিতায় কবিতা ও সমাজের তথা রাজনীতির যৌথবাস ফুটে উঠেছে এভাবেই - কবিতা ছাড়া কোন সমাজ থাকতে পারে না। কিন্তু সমাজকে কবিতা হিসেবে বোঝা যাবে না। সমাজ কাব্যিক নয়। কখনো কখনো "সমাজ" ও "কবিতা" এ দুটো পদ এক অপরকে ভেংগে দেয়ার চেষ্টা করে। কিন্তু তারা পারে না। ১৯৯০ সালে বার্লিন দেয়ালের পতনের পর পাজ ও তার ভুলেতা ম্যাগাজিনের সহকর্মীরা কমিউনিজমের পতনের উপর আলোচনার জন্য পৃথিবীর বিভিন্ন দেশের বুদ্ধিজীবি ও লেখকদেরকে মেক্সিকো সিটিতে আমন্ত্রন জানান। সেই সম্মেলন ২৭ আগষ্ট থেকে ২ সেপ্টেমর পর্যন্ত মেক্সিকান টেলিভিশনে সম্প্রচার করা হয়। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC_%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%AC%E0%A6%A1%E0%A6%BC%E0%A6%BE%E0%A6%B2


অক্ষয়কুমার বড়াল (১৮৬০—১৯শে জুন, ১৯১৯) একজন বিখ্যাত বাঙালি কবি। উনবিংশ শতাব্দীর বাংলা সাহিত্যের অন্যতম সেরা কবি হিসেবে তিনি সর্বজন বিদিত। সূচিপত্র ১ জীবনী ২ সাহিত্যকর্ম ২.১ স্বরচিত গ্রন্থ ২.২ সম্পাদিত গ্রন্থ ৩ তথ্যসূত্র [সম্পাদনা] জীবনীঅক্ষয়কুমার বড়াল ১৮৬০ সালে বর্তমান ভারতের কলকাতার চোরবাগানে এক স্বর্ণব্যবসায়ীর পরিবারে জন্মগ্রহণ করেন। তার প্রাথমিক শিক্ষা শুরু হয় কলকাতার হেয়ার স্কুলে। কিন্তু পড়াশোনায় তিনি উন্নতি করতে পারেননি। স্কুল শিক্ষা তিনি সমাপ্ত করতে পারেননি। প্রাতিষ্ঠানিক শিক্ষা বেশিদির না এগোলেও আমৃত্যু তিনি জ্ঞান আহরণে ব্রতী ছিলেন। এ হিসেবে তাকে একজন স্বশিক্ষিত মানুষ বলে আখ্যায়িত করা যায়। স্কুল ত্যাগের পর অক্ষয়কুমার দিল্লি অ্যান্ড লন্ডন ব্যাংকের হিসাব বিভাগের কর্মচারী হিসেবে কর্মজীবন শুরু করেন। এখানে কয়েক বছর চাকরি করার পর নর্থ ব্রিটিশ লাইফ ইন্স্যুরেন্স কোম্পানিতে হিসাব সহিব পদে যোগ দেন। এই পদ থেকেই তিনি অবসর গ্রহণ করেছিলেন। ১৯১৯ সালের জুন ১৯ তারিখে তিনি মৃত্যুবরণ করেন। [সম্পাদনা] সাহিত্যকর্মহেয়ার স্কুলের ছাত্র থাকা অবস্থায় অক্ষয়কুমার বড়াল বিহারীলাল চক্রবর্তীর কবিতার প্রতি আকৃষ্ট হয়েছিলেন। বিহারীলাল ছিলেন বাংলা গীতিকবিতার প্রবর্তক। তার অনুপ্রেরণায়ই জড়াল কবিতা রচনা শুরু করেছিলেন। বঙ্গদর্শন পত্রিকার ১২৮৯ বঙ্গাব্দের অগ্রহায়ণ সংখ্যায় তাঁর প্রথম কবিতা রজনীর মৃত্যু প্রকাশিত হয়। রবীন্দ্রনাথ ঠাকুর এবং অক্ষয়কুমার বড়ালকে "বিহারীলালের সাক্ষাৎ ভাবশিষ্য" নামে আখ্যায়িত করা হয়। বাংলা গীতিকবিতার ইতিহাসে তিনি বড়াল কবি নামে পরিচিত। তার কাব্য রচনার মূল বিষয় ছিল নিসর্গ, সৌন্দর্যবাদ, কল্পনামূলক প্রেম, শোক এবং মানববন্দনা। নারীপ্রেমের শান্তরস তাঁর কাব্যের প্রধান বিশেষত্ব। তিনি মৃতা স্ত্রীর স্মৃতিচারণ করে এষা কাব্যগ্রন্থটি লিখেছিলেন। তিনি মার্জিত এবং বিজ্ঞানমনস্ক চিন্তাধারার অনুসারী ছিলেন। সুকুমার সেনের মতে ছন্দের চাতুর্যের দিকে বেশি ঝোঁক না থাকায় ভাবের প্রকাশ অকুন্ঠিত হয়েছে । তবে ভাবাবেগের তীব্রতায় কবি ভাষার উপর সর্বত্র তীক্ষ্ণ দৃষ্টি রাখতে পারেন নি । [১] [সম্পাদনা] স্বরচিত গ্রন্থ■প্রদীপ (১৮৮৪) ■কনকাঞ্জলি (১৮৮৫) ■ভুল (১৮৮৭) ■শঙ্খ (১৯১০) ■এষা (১৯১২) ■চণ্ডীদাস (১৯১৭) [সম্পাদনা] সম্পাদিত গ্রন্থ■রাজকৃষ্ণ রায়ের কবিতা (১৮৮৭) ■গিরীন্দ্রমোহিনী দাসীর অশ্রুমালা (১৮৮৭) 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%A6%E0%A6%A4%E0%A7%8D%E0%A6%A4


অক্ষয়কুমার দত্ত (১৫ই জুলাই, ১৮২০ - ১৮ই মে, ১৮৮৬) ছিলেন বাঙালি সাংবাদিক, প্রবন্ধকার এবং লেখক। বাংলা, সংস্কৃত এবং ফারসিসহ বিভিন্ন ভাষায় তার দক্ষতা ছিল। সূচিপত্র ১ প্রথম জীবন ২ কর্মজীবন ৩ টুকিটাকি ৪ অক্ষয়কুমার দত্তের উল্লেখযোগ্য গ্রন্থ ৫ তথ্যসূত্র [সম্পাদনা] প্রথম জীবনঅবিভক্ত ভারতের পশ্চিমবঙ্গের বর্ধমান জেলায় নবদ্বীপের কাছে চুপী গ্রামে পীতাম্বর দত্ত এবং দয়াময়ী দেবীর কনিষ্ঠ পুত্র অক্ষয়কুমার জন্মগ্রহণ করেন। কলকাতার ওরিয়েন্টাল সেমিনারিতে প্রাথমিক শিক্ষা লাভ করেন। বাবার মৃত্যু ঘটলে তাঁকে স্কুল ছেড়ে কর্মজীবনে প্রবেশ করতে হয়। কিন্তু তিনি বাড়িতে পড়াশোনা করে গণিত, ভূগোল, পদার্থবিদ্যা, উদ্ভিদবিদ্যা প্রভৃতি বিষয় অধ্যয়ন করেন। ইংরেজি, বাংলা, সংস্কৃত, ফার্সি ও জার্মান ভাষায় তিনি পাণ্ডিত্য অর্জন করেন। [সম্পাদনা] কর্মজীবনঅক্ষয়কুমার সংবাদপত্রে লেখালেখির মাধ্যমে লেখক জীবন শুরু করেন। ঈশ্বরচন্দ্র গুপ্ত সম্পাদিত সংবাদ প্রভাকর পত্রিকায় তিনি নিয়মিত লিখতেন; তিনি মূলত ইংরেজি সংবাদপত্রের প্রবন্ধগুলি বাংলায় অনুবাদ করতেন। ১৮৩৯ সালে তিনি তত্ত্ববোধিনী সভার অন্যতম সভ্য মনোনীত হন এবং কিছুদিন সভার সহ-সম্পাদকও ছিলেন। ১৮৪০ সালে তত্ত্ববোধিনী পাঠশালার ভূগোল ও পদার্থবিদ্যার শিক্ষক নিযুক্ত হন। ১৮৪২ সালে তিনি নিজস্ব উদ্যোগে বিদ্যা‌দর্শন নামের একটি মাসিক পত্রিকা চালু করেন। কিন্ত এই পত্রিকা বেশিদিন টিকিয়ে রাখতে পারেননি। লেখক হিসেবে বিশেষ খ্যাতি লাভের কারণে ১৮৪৩ সালে তাঁকে ব্রাহ্মসমাজ ও তত্ত্ববোধিনী সভার মুখপত্র তত্ত্ববোধিনী পত্রিকার সম্পাদকের পদে মনোনীত করা হয়। তিনি ১৮৫৫ সাল পর্যন্ত এই পত্রিকাটি সম্পাদনা করেছিলেন। এই পত্রিকায় অক্ষয়কুমারের প্রবন্ধ প্রকাশিত হত। প্রবন্ধগুলিতে সমসাময়িক জীবন ও সমাজ সম্পর্কে অক্ষয়কুমারের নির্ভীক মতামত (জমিদারি প্রথা, নীলচাষ, ইত্যাদি সম্পর্কিত মতামত) প্রকাশ পেত। এই সব প্রবন্ধ তিনি পরে বই হিসাবে বার করতেন। তাঁর প্রথম বই ভূগোল (১৮৪১) তত্ত্ববোধিনী পাঠশালার পড়াশোনার জন্য তত্ত্ববোধিনী সভার উদ্যোগে প্রকাশিত হয়েছিল । দীর্ঘদিন পরে তাঁর দ্বিতীয় বই বাহ্যবস্তুর সহিত মানব-প্রকৃতির সম্বন্ধ বিচার ১ম ভাগ ১৮৫২ সালে বের হয়। এরপর এই বইয়ের ২য় ভাগ, চারুপাঠ (তিনভাগ), ধর্মনীতি, ভারতবর্ষীয় উপাসক-সম্প্রদায় (দুই ভাগ), ইত্যাদি বই প্রকাশিত হয় । চারুপাঠ শিশুপাঠ্য বই হিসেবে একসময় জনপ্রিয় ছিল। অক্ষয়কুমারের অনেক রচনা ইংরেজি থেকে অনূদিত ও সংকলিত। তবে ভারতবর্ষীয় উপাসক-সম্প্রদায় বইটিতে নিজস্ব মৌলিক উপাদান অনেক ছিল। তিনি ছিলেন ভারতে বিজ্ঞান আলোচনার পথপ্রদর্শক। অক্ষয়কুমারের অনুপ্রেরণার উৎস ছিলেন দেবেন্দ্রনাথ ঠাকুর। তিনি ১৮৪৩ সালের ২১শে ডিসেম্বর দেবেন্দ্রনাথ ঠাকুর এবং আরও ১৯জন বন্ধুর সাথে রামচন্দ্র বিদ্যাবাগীশের কাছ থেকে ব্রাহ্মধর্মে দীক্ষা নেন; এরাই ছিলেন প্রথম দীক্ষিত ব্রাহ্ম। দেবেন্দ্রনাথ ঠাকুরের প্রতিষ্ঠিত ধর্মীয় সামাজিক সংগঠন তত্ত্ববোধিনী সভায় তিনি সক্রিয় কর্মী হিসেবে কাজ করতেন। ব্রাহ্ম চিন্তাধারায় বিশ্বাসী হিন্দু হলেও পাশ্চাত্যের বিজ্ঞান ও শিল্পকলার প্রাধান্য মেনে নেয়ার মানসিকতা তার মধ্যে ছিল। তিনি ঊনবিংশ শতাব্দীর ফরাসি দর্শন দ্বারা প্রভাবিত হয়েছিলেন। এ কারণে হিন্দুদের পবিত্র ধর্মীয় গ্রন্থ বেদ-এ বর্ণিত আত্মা এবং বিশ্বব্রহ্মাণ্ড সম্পর্কে বহু ব্রাহ্ম ধারণাকে চ্যালেঞ্জ করেছিলেন। এরপর তিনি ঈশ্বরচন্দ্র বিদ্যাসাগর কর্তৃক প্রভাবিত হয় তাঁর সামাজিক সংস্কারমূলক আন্দোলনে শরীক হন। ধর্ম এবং দর্শনের পরস্পরবিরোধী তত্ত্বের বেড়াজালে পড়ে তিনি হতবুদ্ধি হয়েছিলেন। এ কারণে পরবর্তীতে ব্রাহ্ম সমাজ এবং তত্ত্ববোধিনী পত্রিকা-ও পরিত্যাগ করেন। অক্ষয়কুমার মধ্য বয়সে ফরাসি দর্শন দ্বারা প্রভাবিত হয়ে একাত্মাবাদ গ্রহণ করেছিলেন। কিন্তু বৃদ্ধ বয়সে তিনি প্রাথর্নার প্রয়োজন অস্বীকার করেন, এবং পরিণত হন বৈজ্ঞানিক যুক্তিবাদে বিশ্বাসী একজন অজ্ঞেয়বাদীতে। দেখা যাচ্ছে, তিনি বারবার নিজ মত ও আদর্শ পরিবর্তন করেছেন। তিনি আসলে কোন নির্দিষ্ট ধর্ম বা দর্শনেই আস্থা স্থাপন করতে পারেননি। উনিশ শতকের বাঙালি পণ্ডিত সমাজ কতটা অনিশ্চয়তার সম্মুখীন হয়েছিল তার জীবন থেকে এর প্রমাণ মেলে। হিন্দু জীবনাচার ও অনুষ্ঠান পালনে তিনি অনাগ্রহী ছিলেন, কিন্তু বাংলা ভাষা, কলা এবং সংস্কৃতির বিকাশে বিশেষ অবদান রেখেছেন। অন্ধবিশ্বাস ও কুসংস্কারের বিরুদ্ধে তিনি সবসময় সোচ্চার ছিলেন। উনিশ শতকের বাংলার নবজাগরণের অন্যতম পথিকৃৎ হিসেবে তিনি স্মরণীয়। বালিগ্রামে 'বোটানিক গার্ডেন' নামের বাড়িতে তিনি শেষ জীবন অতিবাহিত করেন। [সম্পাদনা] টুকিটাকিবিখ্যাত কবি সত্যেন্দ্রনাথ দত্ত ছিলেন তাঁর নাতি। [সম্পাদনা] অক্ষয়কুমার দত্তের উল্লেখযোগ্য গ্রন্থ■ভূগোল (১৮৪১) ■বাহ্যবস্তুর সহিত মানব প্রকৃতির সম্বন্ধ বিচার (১ম ভাগ ১৮৫২; দ্বিতীয় ভাগ ১৮৫৩) ■চারুপাঠ (১ম ভাগ ১৮৫২, ২য় ভাগ- ১৮৫৪, ৩য় খণ্ড- ১৮৫৯) ■ধর্মনীতি (১৮৫৫) ■পদার্থবিদ্যা (১৮৫৬) ■ভারতবর্ষীয় উপাসক সম্প্রদায় (১ম ভাগ- ১৮৭০, ২য় ভাগ- ১৮৮৩) 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%AF%E0%A6%BC%E0%A6%9A%E0%A6%A8%E0%A7%8D%E0%A6%A6%E0%A7%8D%E0%A6%B0_%E0%A6%B8%E0%A6%B0%E0%A6%95%E0%A6%BE%E0%A6%B0


অক্ষয়চন্দ্র সরকার (১১ ডিসেম্বর ১৮৪৬ – ২ অক্টোবর ১৯১৭) ছিলেন ঊনবিংশ শতাব্দীর বিশিষ্ট বাঙালি কবি, প্রাবন্ধিক ও সাহিত্য সমালোচক। রায়বাহাদুরের পুত্র হয়েও ব্রিটিশ-বিরোধী আন্দোলনের প্রবল সমর্থক অক্ষয়চন্দ্র দেশীয় শিল্পের পুনরুজ্জীবন ও স্বায়ত্তশাসনের উপযোগী শিক্ষাব্যবস্থা প্রবর্তনের পক্ষপাতী ছিলেন। [সম্পাদনা] জীবন ও সাহিত্যসৃষ্টিঅক্ষয়চন্দ্রে জন্ম বর্তমান হুগলি জেলার চুঁচুড়ার কদমতলায়। পিতা ছিলেন সেযুগের বিশিষ্ট কবি ও সাহিত্যিক রায়বাহাদুর গঙ্গাচরণ সরকার। শিক্ষা প্রথমে হুগলি কলেজিয়েট স্কুল ও পরে কলকাতার প্রেসিডেন্সী কলেজে। কর্মজীবনে প্রথমে বহরমপুরে ও পরে চুঁচুড়ায় ওকালতি করতেন। প্রথম যৌবনে বঙ্কিমচন্দ্র চট্টোপাধ্যায় সম্পাদিত বঙ্গদর্শন পত্রিকায় লেখালেখি শুরু করেন। ১৮৭২ সালে বঙ্গদর্শনের প্রথম সংখ্যায় তাঁর উদ্দীপনা নামে একটি প্রবন্ধ প্রকাশিত হয়। এরপর অক্ষয়চন্দ্র ১৮৭২ সালে মাসিক নবজীবন ও ১৮৭৩ সালে সাপ্তাহিক সাধারণী নামে দুটি পত্রিকা প্রকাশ করেন। নবজীবন চলেছিল ১৮৭৮ সাল অবধি। হেমচন্দ্র বন্দ্যোপাধ্যায়, নবীনচন্দ্র সেন, রবীন্দ্রনাথ ঠাকুর ও রামেন্দ্রসুন্দর ত্রিবেদীর মতো লেখকেরা এই জনপ্রিয় চিন্তাশীল পত্রিকাটিতে লেখালেখি করেন। রামেন্দ্রসুন্দরের প্রথম বাংলা রচনা এই পত্রিকাতেই প্রকাশিত হয়। চুঁচুড়া থেকে প্রকাশিত সাধারণী পত্রিকাটির উদ্দেশ্য ছিল রাজনৈতিক আলোচনা ও হিন্দুসমাজের মূল দৃঢ় করা। বঙ্কিমচন্দ্র চট্টোপাধ্যায়, ইন্দ্রনাথ বন্দ্যোপাধ্যায়, বঙ্গবাসী পত্রিকার যোগেন্দ্রচন্দ্র বসু প্রমুখ প্রথম সারির সাহিত্যিকের রচনা এই পত্রিকায় প্রকাশিত হত। ১৮৭৪ সালে গোচারণের মাঠ নামে একটি যুক্তাক্ষর বর্জিত শিশুপাঠ্য কাব্য ও সেই বছরেই শিক্ষানবীশের পদ্য নামে আর একটি কাব্যগ্রন্থ রচনা করেন। সারদাচরণ মিত্রের সহযোগিতায় সম্পাদনা করেছিলেন প্রাচীন কাব্যসংগ্রহ নামে একটি কাব্যসংকলনও। ১৮৭৪ থেকে ১৮৭৭ সালের মধ্যে খণ্ডে খণ্ডে প্রকাশিত এই কাব্যে স্থান পায় বিদ্যাপতি, চণ্ডীদাস, গোবিন্দদাস, মুকুন্দ চক্রবর্তী প্রমুখ মধ্যযুগীয় কবিদের কাব্যকৃতি। অবশ্য কবিতা অপেক্ষা গদ্যরচনাতেই তিনি অধিক খ্যাতিলাভ করেন। ১৮৭৪ সালে রচিত সমাজ সমালোচনা এবং মৃত্যুর পরে ১৯২৩ সালে প্রকাশিত রূপক ও রহস্য তাঁর গদ্য রচনার শ্রেষ্ঠ নিদর্শন। ১৯০৪ সালে বঙ্গভাষার লেখক গ্রন্থের পিতাপুত্র প্রবন্ধটি তাঁর একটি মূল্যবান সাহিত্যকীর্তি। এই গ্রন্থে পিতা গঙ্গাচরণ সরকার ও নিজের সাহিত্যজীবনের কথা লিখেছিলেন তিনি। অন্যান্য রচিত গ্রন্থগুলির মধ্যে কবি হেমচন্দ্র, সংক্ষিপ্ত রামায়ণ, মোতিকুমারী, মহাপূজা, সনাতনী ইত্যাদি উল্লেখযোগ্য। রাজনৈতিক ক্ষেত্রে রেন্ট বিল ও এজ অব কনসেন্ট বিল (অ্যাক্ট ১০)-এর বিরুদ্ধে প্রবল ব্রিটিশ-বিদ্বেষী ও স্বদেশী দ্রব্য প্রচলনের সমর্থক হলেও ছিলেন কংগ্রেসি মধ্যপন্থী। বঙ্গীয় সাহিত্য সম্মিলনের ষষ্ঠ অধিবেশনের মূল সভাপতি, বঙ্গীয় সাহিত্য পরিষদ-এর সহ-সভাপতি ও ভারতসভার প্রথম যুগ্ম সহ-সম্পাদকের পদ আবৃত করেন অক্ষয়চন্দ্র। ভারতীয় জাতীয় কংগ্রেসের ১৮৮৬ অধিবেশনে উৎসাহী কর্মীরূপে যোগ দিয়েছিলেন। রায়তদের স্বার্থরক্ষায়ও সচেষ্ট ছিলেন। সাহিত্যক্ষেত্রে বঙ্কিমচন্দ্রের ভাবশিষ্য হলেও বঙ্কিমি দৃঢ়তা ও ঋজুতা তাঁর লেখায় অনুপস্থিত ছিল। [সম্পাদনা] তথ্যসূত্র■বাংলা সাহিত্যসঙ্গী, শিশিরকুমার দাশ সংকলিত ও সম্পাদিত, সাহিত্য সংসদ, কলকাতা, ২০০৩ ■সংসদ বাঙালি চরিতাভিধান, প্রথম খণ্ড, সুবোধচন্দ্র সেনগুপ্ত ও অঞ্জলি বসু সম্পাদিত, সাহিত্য সংসদ, কলকাতা, সংশোধিত চতুর্থ সংস্করণ, ২০০২ ■বাংলা সাহিত্যের ইতিবৃত্ত, নবম খণ্ড, অসিতকুমার বন্দ্যোপাধ্যায়, মডার্ণ বুক এজেন্সী প্রাইভেট লিমিটেড, কলকাতা, ২০০২-০৩ 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B7%E0%A6%B0_(%E0%A6%B8%E0%A6%BF%E0%A6%B2%E0%A7%87%E0%A6%AC%E0%A6%B2)


হরফ হিসেবে অক্ষর বিষয়ে জানতে হরফ (অক্ষর) দেখুন। এছাড়া অক্ষর শব্দের অন্যান্য ব্যবহার সম্বন্ধে জানতে দেখুন অক্ষর (দ্ব্যর্থতা নিরসন) অক্ষর হলো শ্বাসের এক ধাক্কায় উচ্চারণযোগ্য শব্দের সবচেয়ে ছোট অংশ। সূচিপত্র ১ উৎপত্তি ১.১ উপকথা ১.১.১ চীনা উপকথা ১.১.২ মিশরীয় উপকথা ১.১.৩ হিন্দু উপকথা ১.২ নৃতত্ব অনুসারে ২ তথ্যসূত্র [সম্পাদনা] উৎপত্তি[সম্পাদনা] উপকথাঅক্ষরের জন্ম কিভাবে হয়েছে, তার সঠিক ইতিহাস জানা যায় না। তাই অক্ষরের উৎপত্তি নিয়ে নানান দেশে নানান ধরণের উপকথা সৃষ্টি হয়েছে। [সম্পাদনা] চীনা উপকথাচীনদেশের উপকথা থেকে জানা যায়, সাং চিয়েন(Ts'ang Chien) নামক ড্রাগনমুখো এক লোক আনেক দিন আগে চীনা অক্ষর তৈরি করেছিলেন। [সম্পাদনা] মিশরীয় উপকথাপাখির ঠোঁটের মত মাথাওয়ালা আর মানুষের শরীরওয়ালা দেবতা থথ(Thoth) মিশরীয় অক্ষর সৃষ্টি করেছিলেন। [সম্পাদনা] হিন্দু উপকথাহিন্দু দেবতা ব্রহ্মা ভারতবর্ষে একটি প্রাচীন লিপি আবিষ্কার করেন। ব্রহ্মার নাম অনুসারে ওই অক্ষর বা লিপির নাম হয়েছে ব্রাহ্মীলিপি। [সম্পাদনা] নৃতত্ব অনুসারেনৃতত্ব অনুসারে, প্রকৃতপক্ষে ছবি থেকে এসেছে চিত্রলিপি এবং চিত্রলিপি থেকে সৃষ্টি হয়েছে লিপি বা অক্ষরের। পঁচিশ হাজার বছরেরও আগের গুহার দেয়ালে বা পাথরের গায়ে আঁকা ছবির নমুনা আবিষ্কৃত হয়েছে। হাজার হাজার বছরের বিবির্তনের ফলে কোনো কোনো চিত্র চিত্রলিপিতে পরিবর্তিত হয়েছে এবং আরও পরে হয়েছে অক্ষর বা বর্ণ। যতটুকু জানা যায়, ভূমধ্যসাগরের তীরে অবস্থিত ফিনিশিয়া(Phoenicia) দেশে চিত্রলিপি থেকে প্রথম ২২টি অক্ষরের সৃষ্টি হয়েছিল। তবে ওই লিপির সবগুলোই ছিল ব্যঞ্জনবর্ণ। গ্রিক ও হিব্রু জাতি ফিনিশীয়দের নিকট থেকে ওই সব লিপি গ্রহণ করেছিল। গ্রিকদের অক্ষরের সংখ্যা ছিল ২৪টি। ওরা ব্যঞ্জনবর্ণের সঙ্গে স্বরবর্ণের ব্যবহার চালু করেছিল। পরে গ্রিকদের কাছ থেকে অক্ষর গ্রহণ করে রোমানরা। ওদের অক্ষর সংখ্যা ছিল ২৩টি। রোমানরা এক সময় জয় করে নিয়েছিল গ্রেট ব্রিটেন। ব্রিটেনবাসীরা গ্রহণ করে রোমান হরফ। পাঁচটি স্বরবর্ণ এবং একুশটি ব্যঞ্জনবর্ণ নিয়ে মোট ছাব্বিশটি অক্ষর দিয়ে গঠিত হয় ইংরেজি বর্ণমালা। অনেক পন্ডিত মনে করেন, প্রাচীন ফিনিশীয় লিপি থেকে সৃষ্টি হয়েছে ব্রাহ্মীলিপির। কিন্তু সিন্ধুর মহেনজোদারো এবং পাঞ্জাবের হরপ্পা সভ্যতা আবিষ্কৃত হওয়ার ফলে পন্ডিতদের এ ধারণা পাল্টে গেছে। তাঁরা এখন মনে করেন, বিদেশী লিপির প্রভাব থাকলেও প্রাচীন ভারতবাসীরা নিজেরাই স্বধীনভাবে লিপি আবিষ্কার করেছে এবং সিন্ধুলিপি ব্রাহ্মীলিপির পূ্বসূরি। অবশ্য মহেনজোদারো ও হরপ্পার লিপি এখনও কেউ পড়ে উঠতে পারেন নি। ঋগ্বেদে একধিকবার অক্ষর কথাটির উল্লেখ আছে এবং ঐতরেয় ব্রাহ্মণেও অক্ষর শব্দের ব্যবহার দেখা যায়। খ্রিষ্টের জন্মের পাঁচশ বছর আগে থেকে ৩৫০ খ্রিষ্টাব্দ পর্যন্ত প্রাচীন ভারতবর্ষে ব্রাহ্মীলিপি চালু ছিল। এ লিপির প্রথম বিবর্তন লক্ষ্য করা যায় অশো্কলিপি বা মৌর্যলিপিতে এর পরের স্তর পাওয়া যায় কুষানলিপি। প্রথম থেকে তৃ্তীয় খ্রিষ্টাব্দের মধ্যে কুষান রাজাদের আমলে এ লিপির প্রচলন ছিল বলে এ লিপির এই নামকরণ হয়েছে। এরপর ব্রাহ্মীলিপিকে দুই ভাগে ভাগ করা যায়। একটি উত্তরী আর একটি হল দক্ষিণী। উত্তরীর মধ্যে আছে গুপ্তলিপি(চতুর্থ ও পঞ্চম শতাব্দী পর্যন্ত প্রচারিত)। গুপ্তলিপি থেকে সৃষ্টি হয়ছে কুটিল লিপি(ষষ্ঠ থেকে নবম শতাব্দী পর্যন্ত প্রচারিত)। কুটীল লিপি থেকে উদ্ভব হয়েছে নাগরিক লিপির। প্রাচীন নাগরী বা উত্তর ভারতীয় কুটীল লিপির পূর্ব শাখা থেকে উৎপত্তি হয়েছে বংলা লিপি বা অক্ষরের। দশম শতাব্দীর শেষ ভাগে মূল বংলা বর্ণমালার উদ্ভব হয়েছে বলে জানা যায়। কম্বোজের রাজা নয়পালদেবের ইর্দার দানপত্রে এবং প্রথম মহীপালের বাণগড়ের দানপত্রে সর্বপ্রথম আদি বাংলা বর্ণমালা দেখতে পাওয়া যায়। বাংলা অক্ষর দুই রকম- স্বরবর্ণ এবং ব্যঞ্জনবর্ণ। অ, আ, ই, ঈ ইত্যাদি এগারোটি স্বরবর্ণ এবং ক, খ, গ, ঘ ইত্যাদি ঊনচল্লিশটি ব্যঞ্জনবর্ণ। বংলা ভাষায় মোট অক্ষরের সংখ্যা ৫০। এদের বলা হয় বর্ণমালা। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B8%E0%A6%AB%E0%A7%8B%E0%A6%B0%E0%A7%8D%E0%A6%A1


অক্সফোর্ড (ইংরেজি ভাষায়: Oxford, আ-ধ্ব-ব: 'ɒksfəd শুনুন সহায়িকা · তথ্য) দক্ষিণ-মধ্য ইংল্যান্ডের অক্সফোর্ডশায়ার কাউন্টিতে অবস্থিত একটি শহর। ২০০১ সালের আদমশুমারি অনুযায়ী এখানে প্রায় ১ লক্ষ ৩৪ হাজার লোকের বাস। শহরটি টেমস ও শেরওয়েল নদীর সঙ্গমস্থলে অবস্থিত। টেমস নদী শহরটির মধ্য দিয়ে প্রবাহিত হয়েছে। নদীটির প্রায় ১০ মাইল দৈর্ঘ্য অক্সফোর্ডে আইসিস নদী নামে পরিচিত। অক্সফোর্ডে ইংরেজিভাষী বিশ্বের সবচেয়ে প্রাচীন বিশ্ববিদ্যালয় অক্সফোর্ড বিশ্ববিদ্যালয় অবস্থিত। এটি ১২৫৯ সালে প্রতিষ্ঠিত হয়। ১০ম ও ১১শ শতকে ডেনীয়রা শহরটি আক্রমণ করেছিল। ১৩শ শতকে অক্সফোর্ড বিশ্ববদ্যালয় প্রতিষ্ঠার সাথে সাথে এটি ইউরোপের একটি প্রধান শিক্ষাকেন্দ্রে পরিণত হয়। ১৬৪২ থেকে ১৬৪৫ সাল পর্যন্ত ইংরেজ বিপ্লবের সময় রাজা প্রথম চার্লস এখানে তাঁর রাজধানী স্থানান্তর করেন। অক্সফোর্ডে ইংল্যান্ডে অ্যাংলো-স্যাক্সনদের পদার্পণের পর থেকে নির্মিত প্রায় সব ধরনের স্থাপত্য দেখতে পাওয়া যায়। এদের মধ্যে ১৮শ শতকের মধ্যভাগে নির্মিত র‌্যাডক্লিফ ক্যামেরা শহরের প্রাণকেন্দ্র। শহরের কেন্দ্রস্থলে একটি কারফ্যাক্স (Carfax; লাতিন quadrifurcua কুয়াদ্রিফুর্কুয়া, "চার-বাহুবিশিষ্ট") থেকে উত্তর-দক্ষিণ-পূর্ব-পশ্চিমে চারটি প্রধান রাস্তা চলে গেছে। কারফ্যাক্স মধ্যযুগীয় প্রাচীরবেষ্টিত অক্সফোর্ডের কেন্দ্রবিন্দু ছিল। এখানকার দর্শনীয় স্থাপত্যের মধ্যে আছে ১১শ শতকে নির্মিত সেন্ট মাইকেলের গির্জা, ১৩শ শতকে নির্মিত সেন্ট মেরির গির্জা, বোডলেইয়ান গ্রন্থাগার, ১৬৬৪-১৬৬৯ সালে নির্মিত ও সতথপতি ক্রিস্টোফার রেনের নকশাকৃত শেল্ডনিয়ান নাট্যমঞ্চ। ১৯৬৫ সালে নির্মিত আধুনিক শিল্পকলা জাদুঘর এবং ১৬৮৩ সালে নির্মিত অ্যাশমোলেয়ান জাদুঘর উল্লেখযোগ্য। ১৯৯২ সালে প্রতিষ্ঠিত অক্সফোর্ড ব্রুক্‌স বিশ্ববিদ্যালয়ও এখানে অবস্থিত; এটি আগে একটি কারিগরি কলেজ ছিল। অক্সফোর্ডেই স্যার উইন্সটন চার্চিল জন্মগ্রহণ করেন। অক্সফোর্ডে ইস্পাত, কাগজ, বৈদ্যুতিক সরঞ্জাম, মোটরযান এবং প্রকাশনা শিল্প অবস্থিত। 

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%B8%E0%A6%AB%E0%A7%8B%E0%A6%B0%E0%A7%8D%E0%A6%A1%E0%A6%B6%E0%A6%BE%E0%A6%AF%E0%A6%BC%E0%A6%BE%E0%A6%B0


অক্সফোর্ডশায়ার (ইংরেজীতে: Oxfordshire) দক্ষিণ-পূর্ব ইংল্যান্ডের একটি কাউন্টি। অক্সফোর্ডশায়ারের উত্তর ও উত্তর-পূর্বাংশে নর্দ্যাপ্টনশায়ার, পূর্বে বাকিংহামশায়ার, দক্ষিণে বার্কশায়ার, দক্ষিণ-পশ্চিমে উইল্টশায়ার ও সুইন্ডন, পশ্চিমে গ্লোসেস্টারশায়ার, এবং উত্তরে ওয়ারউইকশায়ার অবস্থিত। অক্সফোর্ডশায়ার পাঁচটি প্রশাসনিক অঞ্চলে বিভক্ত: অক্সফোর্ড, চেরওএল, ভেইল অফ হোয়াইট হর্স, ওয়েস্ট অক্সফোর্ডশায়ার এবং সাউথ অক্সফোর্ডশায়ার। অক্সফোর্ডশায়ার পর্যটন শিল্পের জন্য বিখ্যাত। অনেক বিখ্যাত মোটরগাড়ি কোম্পানির দপ্তর অক্সফোর্ডশায়ারে অবস্থিত। বিশ্বের সর্ববৃহৎ বিশ্ববিদ্যালয় প্রকাশনা প্রতিষ্ঠান অক্সফোর্ড ইউনিভার্সিটি প্রেস এখানে অবস্থিত। এছাড়া বিশ্বখ্যাত ইউনিভার্সিটি অফ অক্সফোর্ড অক্সফোর্ডশায়ারে অবস্থিত। অক্সফোর্ডশায়ারের সবচেয়ে জনবহুল শহর হল অক্সফোর্ফ। অন্যান্য গুরুত্বপূর্ণ শহর হল ব্যানবারি, বাইসেস্টার, কিডলিংটন, চিপিং নরটন, উইটনি, অ্যাবিংডন, ওয়ানতেজ, ডিডকট, ওয়্যালিংফোর্ড। অক্সফোর্ডশায়ার কাউন্টির প্রধান প্রশাসনিক কেন্দ্রবিন্দু হল হোয়াইট হর্স হিল, যা ভেইল অফ হোয়াইট হর্সে অবস্থিত। 

====

http://bn.wikipedia.org/wiki/%E0%A6%85%E0%A6%96%E0%A6%BF%E0%A6%B2_%E0%A6%AD%E0%A6%BE%E0%A6%B0%E0%A6%A4%E0%A7%80%E0%A6%AF%E0%A6%BC_%E0%A6%97%E0%A7%8B%E0%A6%B0%E0%A7%8D%E0%A6%96%E0%A6%BE_%E0%A6%B2%E0%A6%BF%E0%A6%97


অখিল ভারতীয় গোর্খা লিগ পশ্চিমবঙ্গের উত্তরাঞ্চলের নেপালি ভাষী জনগণের মধ্যে কর্মরত একটি রাজনৈতিক দল। ১৯৪৩ সালে দাম্বার সিং গুরুং এই দল প্রতিষ্ঠা করেন। বর্তমানে এর সভাপতি অমর লামা। ১৯৭০-এর দশকে এই দল সিক্কিমেও একটি শাখা স্থাপন করেছিল। অখিল ভারতীয় গোর্খা লিগ কমিউনিস্ট পার্টি অফ রেভোলিউশনারি মার্ক্সসিস্ট দলের নেতৃত্বাধীন পিপলস ডেমোক্রেটিক ফ্রন্ট জোটের অন্তর্গত। উক্ত ফ্রন্ট গোর্খা স্বায়ত্বশাসনের দাবিদার হলেও গোর্খা ন্যাশনাল লিবারেশন ফ্রন্টের বিরোধী। দার্জিলিং গোর্খা হিল কাউন্সিলে অখিল ভারতীয় গোর্খা লিগের আসন সংখ্যা ২৮।

====

http://bn.wikipedia.org/wiki/%E0%A6%85%E0%A6%97%E0%A6%BE%E0%A6%B8%E0%A7%8D%E0%A6%9F%E0%A6%BE,_%E0%A6%AE%E0%A7%87%E0%A6%87%E0%A6%A8


অগাস্টা (ইংরেজি ভাষায়: Augusta) মার্কিন যুক্তরাষ্ট্রের অঙ্গরাজ্য মেইনের রাজধানী। একই সাথে এটি কেনেবেক কাউন্টির কেন্দ্রীয় শহর। শহরটি মেইনের দক্ষিণ-পশ্চিম অংশে কেনেবেক নদীর তীরে অবস্থিত। এখান প্রায় ২৪ হাজার লোকের বাস। এখানে তুলা, বস্ত্র, কাঠ, কাগজের দ্রব্য, কম্পিউটার দ্রব্য এবং ইস্পাতের কারখানা আছে। অগাস্টার দর্শনীয় স্থানের মধ্যে চার্লস বুলফিঞ্চের নকশাকৃত ও ১৮৩২ সালে নির্মিত স্টেট হাউস, ১৭৫৪ সালে নির্মিত ও বর্তমানে জাদুঘরে পরিণত ফোর্ট ওয়েস্টার্ন, রাজনীতিবিদ জেমস ব্লেইনের প্রাক্তন বাসভবন ও বর্তমান একজেকেটিভ ম্যানশন, এবং মেইন অঙ্গরাজ্য জাদুঘর উল্লেখযোগ্য। এখানে ১৯৬৫ সালে প্রতিষ্ঠিত ইউনিভার্সিটি অভ মেইন অ্যাট অগাস্টা অবস্থিত। শহরের কাছে বেলগ্রেড হ্রদগুলি অবকাশ যাপনের কেন্দ্র। ১৬২৮ সালে ম্যাসাচুসেটসের প্লিমাথ উপনিবেশের সদস্যরা একটি বাণিজ্যকেন্দ্র হিসেবে এখানে একটি লোকালয় স্থাপন করেন। ফরাসি ও আদিবাসী আমেরিকানদের সাথে যুদ্ধের (১৭৫৪-১৭৬৩) সময় প্রথম স্থায়ী দালান হিসেবে ফোর্ট ওয়েস্টার্ন নির্মাণ করা হয়। মার্কিন বিপ্লবের সময় (১৭৭৫-১৭৮৩) এখানে জেনারেল বেনেডিক্ট আর্নল্ড প্রায় ১১০০ সৈন্য জড়ো করেন এবং কেবেকে অবস্থিত ব্রিটিশদের বিরুদ্ধে লড়াইয়ে এদের পরিচালনা করেন, যদিও তার অভিযান সফল হয়নি। অগাস্তা অতীতে কুসিনক (১৬২৫-১৭৭১), হ্যালোওয়েল (১৭৭১-১৭৯৭) এবং হ্যারিংটন (১৭৯৭) নামে পরিচিত ছিল। ১৭৯৭ সালের শেষের দিকে বর্তমান অগাস্টা নামটি প্রদান করা হয়। মার্কিন বিপ্লবের সেনা এবং মার্কিন কংগ্রেসে মেইনের প্রতিনিধি হেনরি ডিয়ারবর্নের কন্যা পামেলা অগাস্টা ডিয়ারবর্নের সম্মানে এই নামকরণ করা হয়। ১৮৩২ সালে মেইনের রাজধানী পোর্টল্যান্ড থেকে অগাস্টায় স্থানান্তর করা হয়। ১৮৪৯ সালে এটি বড় শহর হিসেবে নথিভুক্ত হয়। 

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%AE%E0%A6%BF%E0%A6%A4%E0%A7%8D%E0%A6%B0


অগ্নিমিত্র(১৪৯-১৪১ খ্রীষ্টপূর্বাব্দ) শুঙ্গ বংশের দ্বিতীয় রাজা। মহাকবি কালিদাস তাঁর 'মালবিকাগ্নিমিত্রম' কাব্যে অগ্নিমিত্রের উল্লেখ করেছেন। পিতার রাজত্বকালে অগ্নিমিত্র বিদিশার শাসক ছিলেন। মালবিকাগ্নিমিত্রম অনুসারে তার সঙ্গে প্রতিবেশী রাজ্য বিদর্ভ-এর যুদ্ধ বাঁধে। বিদর্ভ তার কিছু আগেই স্বাধীন রাজ্য হিসাবে পেয়েছে। এক মৌর্য সচিব যজ্ঞসেনাকে বিদর্ভ-এর সিংহাসনে বসান। এতে ক্ষুব্ধ হয়ে যজ্ঞসেনার ভাই মাধবসেনা অগ্নিমিত্রের কাছে সাহায্য প্রার্থনা করে। কিন্তু অগ্নিমিত্রের কোন হস্তক্ষেপের আগেই মাধবসেনা বন্দী হয়ে যান। অগ্নিমিত্র তখন মাধবসেনার মুক্তিদাবী করে। তখন যজ্ঞসেনা মাধবসেনার মুক্তি বদলে অগ্নিমিত্রের হাতে বন্দী মৌর্য সচিবের দাবী করে। অগ্নিমিত্র তখন বিদর্ভ আক্রমণ করে। যুদ্ধে বিজয়ী হয়ে অগ্নিমিত্র তখন মাধবসেনা ও যজ্ঞসেনার মধ্যে বিদর্ভকে দ্বিখন্ডিত করে দেন এবং দু'টি অংশই অগ্নিমিত্রের বশ্যতা স্বীকার করে। মালবিকাগ্নিমিত্রম অনুসারে, অগ্নিমিত্রের দুই রাণী ছিল, ধরণী ও ইরাবতী। পরে অগ্নিমিত্র বিদর্ভের রাজকন্যা মালবিকাকে বিয়ে করে। মালবিকাগ্নিমিত্রম থেকে আরো জানা যায়, অগ্নিমিত্র আট বছর রাজত্ব করে। তার মৃত্যুর পর তার পুত্র বাসুজ্যেশ্থ (মৎস্যপুরাণ অনুসারে‌) বা সূর্য্যশ্থ রাজা হন।

====

http://bn.wikipedia.org/wiki/%E0%A6%85%E0%A6%99%E0%A7%8D%E0%A6%95%E0%A7%81%E0%A6%B0_%E0%A6%97%E0%A7%8D%E0%A6%B0%E0%A7%81%E0%A6%AA


অঙ্কুর একটি ইন্টারনেটভিত্তিক স্বেচ্ছাসেবী সংগঠন যা ওপেন-সোর্স সফটওয়্যার নির্মাণের সাথে জড়িত। অঙ্কুরের সদস্যগণ ছড়িয়ে আছে বাংলাদেশ, ভারত ও উত্তর আমেরিকায়।অঙ্কুরের লক্ষ্য লিনাক্স অপারেটিং সিস্টেমের বিভিন্ন স্তরে বাংলা ভাষা ব্যবহারের পথ প্রশস্ত করা। এজন্য এটি লিনাক্সের বিভিন্ন জনপ্রিয় GUI অ্যাপলিকেশনের, যেমন GNOME, KDE, OpenOffice.org, ইত্যাদির ইন্টারফেস অনুবাদের কাজ করছে। এছাড়া ইউনিকোডভিত্তিক ওপেনটাইপ ফন্ট এবং বাংলা ভাষা কেন্দ্রিক বিভিন্ন সফটওয়্যার তৈরির সাথেও এর সদস্যগণ জড়িত। [সম্পাদনা] অঙ্কুরিত প্রকল্প সমূহ■গনোম ও কে.ডি.ই. বাংলা অনুবাদ প্রকল্প- গনোম ও কে.ডি.ই. হল লিনাক্স অপারেটিং সিস্টেমের সর্বাধিক ব্যবহ্রত দুটি ডেস্কটপ ব্যবস্থাপনা সফটওয়্যার। গনোম ও কে.ডি.ই. আসলে অনেকগুলো সফটওয়্যারের সমষ্টি। এদের মধ্যে রয়েছে ফাইল ব্যবস্থাপক, ওয়েব ব্রাউজার, অডিও‌-ভিডিও প্লেযার ইত্যাদি সহ একজন কম্পিউটার ব্যবহারকারীর নিত্যদিনের প্রয়োজনীয় প্রায় সকল সফটওয়্যার। এসব সফটওয়্যারের ইন্টারফেসকে বঙ্গানুবাদের কাজ করছে অঙ্কুর। ■ওপেন-অফিস.অর্গ বাংলা অনুবাদ প্রকল্প- ওপেন-অফিস.অর্গ একটি অফিস স্যুট। ওয়ার্ড প্রসেসর, স্প্রেডশিট, প্রেজেন্টেশন সফটওয়্যার ইত্যাদির সমন্বয়ে তৈরি হয়েছে এই ওপেন-সোর্স অফিস স্যুট। এটির ইন্টারফেসকেও বাংলায় রূপান্তর করেছে অঙ্কুর। ■মুক্ত বাংলা ফন্ট প্রকল্প- বাংলা লেখা প্রদর্শনের জন্য চাই বাংলা ফন্ট। আর এই প্রকল্পটির দায়িত্ব হল বাংলা ফন্ট তৈরি করা। ফন্টগুলোর প্রতিটিই ইউনিকোডভিত্তিক। [সম্পাদনা] বহিঃর্সংযোগ■অঙ্কুর বাংলা ■বেঙ্গালিনাক্স 

====

http://bn.wikipedia.org/wiki/%E0%A6%85%E0%A6%9A%E0%A7%87%E0%A6%A8%E0%A6%BE_%E0%A6%9C%E0%A7%80%E0%A6%AC%E0%A6%A8#.E0.A6.85.E0.A6.9A.E0.A7.87.E0.A6.A8.E0.A6.BE_.E0.A6.9C.E0.A7.80.E0.A6.AC.E0.A6.A8_.28.E0.A7.A8.E0.A7.A6.E0.A7.A6.E0.A7.A9.29


এল আর বি বাংলাদেশের একটি বিখ্যাত ও জনপ্রিয় রক ব্যান্ড দল। ১৯৯০ সালের ৫ই এপ্রিল এই কিংবদন্তী ব্যান্ডটি যাত্রা শুরু করে। পুরো নাম লাভ রান্‌স ব্লাইন্ড। শুরুতে ব্যান্ডটির নাম রাখা হয়েছিল লিটল রিভার ব্যান্ড। এই নামে অন্য একটি ব্যান্ড থাকায় পরে নাম রাখা হয় লিটল রিভার ব্যান্ড। আরো পরে এই নাম টিও পরিবর্তন হয়ে এখন হয়েছে লাভ রান্‌স ব্লাইন্ড। ব্যান্ডটির প্রতিস্ঠাতা আইয়ুব বাচ্চু। ১৯৯০-এর দশকের শুরুর দিকে এর যাত্রা শুরু, একটি ডব্‌ল্‌ এলবাম দিয়ে। এল আর বি-র প্রথম এই ডবলস্-টি বের হয়েছিল মাধবী এবং হকার নামে। এটি বাংলাদেশ এর ইতিহাসের প্রথম ডব্‌ল্‌ এলবাম। চলো বদলে যাই এল আর বি-র সবচেয়ে জনপ্রিয় গান।২২০৯ সালে তারা নকিয়া মিউজিক ফেস্টিভ্যালে গান করে।[১]২০১১ সালের ২রা জানুয়ারি এল আর বি নগরবাউল ও মাইলস ব্যান্ডের সাথে নকিয়া কনসার্টে গান করে।[২] এল আর বি বাংলাদেশ ছাড়াও ভারত, ইংল্যান্ড, অস্ট্রেলিয়া ও আমেরিকা সফর করেছে।

====

http://bn.wikipedia.org/wiki/%E0%A6%85%E0%A6%9A%E0%A7%8D%E0%A6%AF%E0%A7%81%E0%A6%A4%E0%A6%9A%E0%A6%B0%E0%A6%A3_%E0%A6%9A%E0%A7%8C%E0%A6%A7%E0%A7%81%E0%A6%B0%E0%A7%80_%E0%A6%A4%E0%A6%A4%E0%A7%8D%E0%A6%A4%E0%A7%8D%E0%A6%AC%E0%A6%A8%E0%A6%BF%E0%A6%A7%E0%A6%BF


অচ্যুতচরণ চৌধুরী তত্ত্বনিধি (ইংরেজি ভাষায়: Choudhury, Achyut Charan) (জন্ম: ১৮৬৫, মৃত্যু: ১৯৫৩), বৃহত্তর সিলেটের একজন ইতিহাসবিদ ও বৈষ্ণব সাহিত্যের সুখ্যাত পন্ডিত, যিনি বিশেষ করে সিলেটের বিস্তৃত ইতিহাস রচনার মাধ্যমে সমাদৃত হোন। ১৯২০ দশকে প্রকাশিত তাঁর ১,৬৬৩ পৃষ্ঠার "শ্রীহট্টের ইতিবৃত্ত" নামক বিখ্যাত ইতিহাস গ্রন্থটি শ্রীহট্টের ইতিবৃত্ত (পূর্বাংশ) ও শ্রীহট্টের ইতিবৃত্ত (উত্তরাংশ) নামে দুইটি আলাদা আলাদা খণ্ডে প্রকাশিত হয়েছিল, যা আজও সিলেট ও প্রাচীন সিলেট অঞ্চলের (ভারতের করিমগঞ্জ অবধি বিস্তৃত) ইতিহাসের আলোচনায় অধিকাংশ ঐতিহাসিকগণ আকরগ্রন্থ হিসেবে ব্যবহার করে থাকেন [ক]। এছাড়াও তিনি ফোকলোরসহ বিভিন্ন ব্যক্তিত্বের জীবনী রচনা করে গেছেন। তিনি ১৩৬০ বঙ্গাব্দের (১৯৫৩ খ্রিস্টাব্দ) ১০ আশ্বিন ৮৮ বছর বয়সে মৃত্যুবরণ করেন।[১] সূচিপত্র ১ ব্যক্তিগত জীবন ২ সৃষ্টিকর্ম ২.১ শ্রীহট্টের ইতিবৃত্ত ২.২ অন্যান্য ৩ পাদটীকা ৪ তথ্যসূত্র ৫ বহিঃসংযোগ [সম্পাদনা] ব্যক্তিগত জীবনঅচ্যুতচরণ চৌধুরী ১২৭২ বঙ্গাব্দের (১৮৬৫ খ্রিস্টাব্দ) ২৩ মাঘ বিভাগপূর্ব তৎকালীন সিলেট জেলার জাফরগড় পরগনার মৈনা গ্রামে জন্মগ্রহণ করেন। তাঁর বাবার নাম অদ্বৈতচরণ চৌধুরী।[১] [সম্পাদনা] সৃষ্টিকর্ম[সম্পাদনা] শ্রীহট্টের ইতিবৃত্ত১,৬৬৩ পৃষ্ঠার এই ইতিহাস গ্রন্থটি দুইটি আলাদা আলাদা খণ্ডে প্রকাশিত হয়। এর মধ্যে শ্রীহট্টের ইতিবৃত্ত (পূর্বাংশ) (৭৭৯ পৃষ্ঠা) প্রকাশিত হয় ১৩১৭ বঙ্গাব্দে (১৯১০ খ্রিস্টাব্দ) এবং শ্রীহট্টের ইতিবৃত্ত (উত্তরাংশ) (৮৮৪) প্রকাশিত হয় ১৩২৪ বঙ্গাব্দে (১৯১৭ খ্রিস্টাব্দ)। গ্রন্থটি প্রকাশের জন্য কামরূপ শাসনাবলীর গ্রন্থকার পণ্ডিত পদ্মনাথ ভট্টাচার্য তৎকালীন মূল্যমানের সাড়ে চার হাজার টাকা অনুদান দিয়েছিলেন। প্রকাশিত গ্রন্থটি সম্পর্কে চট্টগ্রামের ঐতিহাসিক আবদুল হক চৌধুরীর অভিমত: সংগৃহীত উপাদানের সাহায্যে তাঁর আগে এতবড় ইতিহাস গ্রন্থ এদেশে (বাংলাদেশে) কেউ লিখেননি। এই বৃহৎ বইটিতে তিনি সিলেটের ঐতিহাসিক ও প্রাকৃতিক বিবরণ ছাড়াও প্রতিটি গ্রামের প্রাচীন হিন্দু-মুসলমান পরিবারগুলোর ইতিহাস, কবি, রাজনীতিবিদ, ফকির-দরবেশ, সাধু, আওলিয়াদের সংক্ষিপ্ত জীবনী লিখে গেছেন। এছাড়া দিয়েছেন বহু ঐতিহাসিক সনদ, প্রাচীন মুদ্রা ও ফরমানের আলোকচিত্র, বংশলতিকার অনুলিপি ও প্রাচীন মুদ্রার ছবি। এই ইতিহাস গ্রন্থ রচনার জন্য অচ্যুতচরণ চৌধুরী ঘুরে বেড়িয়েছেন সিলেটের প্রতিটি গ্রামে, সেই যুগে, যে যুগে পর্যাপ্ত যানবাহন ছিল না, ছিল না পর্যাপ্ত রাস্তাঘাট। এমনকি বইয়ের "উত্তরাংশ" মুদ্রণ উপলক্ষে তিনি রুগ্ন স্ত্রী ও আট মাসের শিশু সন্তানকে ফেলে কলকাতা চলে যান, আর তাঁর অবর্তমানে সেই রুগ্ন স্ত্রী চিকিৎসার অভাবে মারা যান, পরে আট মাসের শিশুটিও মারা যায়। তাঁর বিপুল ত্যাগের এই কীর্তি সিলেটের ইতিহাসের আকরগ্রন্থ হিসেবে আজও সমাদৃত।[১] যদিও ঐতিহাসিক সৈয়দ মুর্তাজা আলী গ্রন্থটির সমালোচনায় বলেন, ...[এই] গ্রন্থে সিলেটের সম্বন্ধে জ্ঞাতব্য অনেক বিষয়ের উল্লেখ আছে। দুঃখের বিষয় মুসলমান সমাজ সম্বন্ধে এই পুস্তকে সম্যক আলোচনা করা হয়নি। দীর্ঘকালের ব্যবধানে ঐ পুস্তকের নানা বিবরণ বর্তমানে সংশোধনের অপেক্ষা রাখে।।[২] মূল গ্রন্থ দুটির প্রকাশক ছিলেন কলকাতার শ্রী উপেন্দ্র নাথ পাল চৌধুরী, আর মূল্য ছিল যথাক্রমে তৎকালীন মূল্যে মাত্র চার টাকা ও পাঁচ টাকা।[১] বইটি দীর্ঘদিন আর পুণর্মুদ্রিত না হলেও পরবর্তিতে বাংলাদেশের উৎস প্রকাশন তা পুণর্মুদ্রণের উদ্যোগ নেয়, যদিও তাতে কোনো সংশোধন না এনে মূলের অনুবর্তী রাখার চেষ্টা লক্ষ করা যায়।[তথ্যসূত্র প্রয়োজন] এছাড়াও কলকাতা থেকেও বইটির দুটি খণ্ড পুণর্মুদ্রিত হয়েছে।[৩] [সম্পাদনা] অন্যান্যশ্রীহট্টের ইতিবৃত্ত ছাড়াও তাঁর ছিল কমপক্ষে আরো ২০টি প্রকাশনা:[১] ■চৈতন্য চরিত (১৩১১ বঙ্গাব্দ) ■রঘূনাথ দাস গোস্বামীর জীবনী (১৩০০ বঙ্গাব্দ) ■গোপাল ভট্ট গোস্বামীর জীবনী (১৩০২ বঙ্গাব্দ) ■নিতাই লীলা লহরী (১৩২০ বঙ্গাব্দ) ■হরিদাস ঠাকুরের জীবনী (১৩০৩ বঙ্গাব্দ) ■সীতা চরিত ■ভক্ত নির্য্যাস (১২৯৯ বঙ্গাব্দ) ■সাধু চরিত (১৩১৯ বঙ্গাব্দ) ■চারু চরিত ■শ্যামানন্দ চরিত ■শ্রী গৌরাঙ্গের পূর্বাঞ্চল ভ্রমণ (১৩০৯ বঙ্গাব্দ) ■চাঁদ সওদাগর ■বিষ্ণুপ্রিয়ার বিবাহ ■লাউড়িয়া কৃষদাস রচিত বাল্যলীলা সূত্রম বঙ্গানুবাদ ■সাবাস ছবি (১৩১০ বঙ্গাব্দ) ■অশ্রু কণা ■শান্তি লতা ■বিষাদিতা ■রাজভক্তি ও মহাযুদ্ধ ■শ্রী পাদ ঈশ্বরপুরী তিনি সিলেট থেকে প্রকাশিত সাহিত্য পত্রিকা মাসিক শ্রীহট্ট দর্পন সম্পাদনা করতেন; আরো সম্পাদনা করতেন ‘কমলা’ নামের একটি সাহিত্যপত্রও[৪]। তাছাড়াও বিশিষ্ট গবেষণাধর্মী পত্রিকা সাহিত্য পরিষদ পত্রিকায় গবেষণাধর্মী লেখালেখী করতেন।[৫] [সম্পাদনা] পাদটীকাA.^ অনেক ইতিহাসবিদ ও লেখক শ্রীহট্টের ইতিবৃত্ত (উভয় খণ্ড) সিলেটের ইতিহাস পর্যালোচনায় ব্যবহার করেছেন, তন্মধ্যে উল্লেখ্যযোগ্য হলো: চট্টগ্রামের বিখ্যাত ইতিহাসবিদ আবদুল হক চৌধুরী তাঁর সিলেট বিষয়ক ইতিহাস গ্রন্থ সিলেটের ইতিহাস প্রসঙ্গ[১] বইতে সিলেটী সংস্কৃতি, প্রথা ও লোক-উৎসব এবং আঞ্চলিক ব্যক্তিত্বের জীবনী আলোচনায়, বাংলাদেশ এশিয়াটিক সোসাইটি কর্তৃক প্রকাশিত মোহাম্মদ সাদিক-এর সিলেটি নাগরী: ফকিরি ধারার ফসল[৬] বইতে নাগরি ভাষা ও সাহিত্য আলোচনায়, বাংলা একাডেমী থেকে প্রকাশিত দেওয়ান গোলাম মোর্তাজা সম্পাদিত ছিলটে প্রচলিত পই-প্রবাদ ডাক-ডিঠান[৭] বইয়ের প্রারম্ভে সিলেটের ইতিহাস আলোচনায় শ্রীহট্টের ইতিবৃত্ত ব্যবহৃত হয়েছে। অবশ্য সিলেটের বিখ্যাত ইতিহাসবিদ সৈয়দ মুর্তাজা আলী তাঁর বই হজরত শাহ জালাল ও সিলেটের ইতিহাস[২] বইতে শ্রীহট্টের ইতিবৃত্ত ব্যবহার করার সময় এবিষয়ে সচেতন ছিলেন যে, বইটিতে সময়ের ব্যবধানে সংশোধন করা জরুরি এবং বইতে সিলেটের মুসলমান সমাজ সম্পর্কে সম্যক আলোচনা অনুপস্থিত। এছাড়াও সিলেটের আঞ্চলিক ভাষার অভিধান[৮] প্রণয়নে চট্টগ্রামের সংকলক ও সম্পাদক আহমেদ আমিন চৌধুরী শ্রীহট্টের ইতিবৃত্ত থেকে অনেক শব্দ ধার করেছেন। 

====

http://bn.wikipedia.org/wiki/%E0%A6%85%E0%A6%9C%E0%A6%AF%E0%A6%BC_%E0%A6%A8%E0%A6%A6


অজয় নদ ঝাড়খণ্ড ও পশ্চিমবঙ্গের একটি বন্যাসঙ্কুল নদী যা গঙ্গার অন্যতম প্রধান শাখা ভাগীরথী হুগলির উপনদী। অজয় নামটির অর্থ যাকে জয় করা যায় না। সূচিপত্র ১ ভূগোল ২ ইতিহাস ৩ বাংলা সাহিত্যে অজয় নদের প্রভাব ৪ তথ্যসূত্র ৫ আরো দেখুন [সম্পাদনা] ভূগোলবিহারের মুঙ্গের জেলায় একটি ৩০০ মি উচু পাহাড় থেকে উৎসারিত হয়ে দক্ষিণ-পূর্ব দিকে প্রবাহী অজয় ঝাড়খণ্ডের উপর দিয়ে বয়ে গিয়ে পশ্চিমবঙ্গের বর্ধমান জেলার চিত্তরঞ্জনের নিকট শিমজুড়িতে পশ্চিমবঙ্গে প্রবেশ করেছে এবং বর্ধমান ও বীরভূম জেলার প্রাকৃতিক সীমানা হিসাবে পূর্বে প্রবাহিত হয়ে বর্ধমানের কাটোয়া সাবডিভিসনের কেতুগ্রাম থানা অঞ্চলে বর্ধমানে প্রবেশ করে কাটোয়া শহরের কাছে ভাগীরথীর সংগে মিলিত হয়েছে। [১] অজয় মোট দৈর্ঘ্য ২৮৮ কিলোমিটার যার মধ্যে শেষ ১৫২ কিমি পশ্চিমবঙ্গে অবস্থিত। [২] অজয়ের প্রধান উপনদীগুলি হল ঝাড়খণ্ডের পাথরো ও জয়ন্তী এবং বর্ধমানের তুমুনি ও কুনুর।[৩] অজয়ের ধারা শুরু থেকে অনেকদুর অবধি ল্যাটেরাইট মাটির উপর দিয়ে প্রবাহিত হয়ে বর্ধমানের আশুগ্রামে এসে শেষ পর্যন্ত পাললিক অববাহিকায় প্রবেশ করে। অজয়ের উপত্যকায় শাল, পিয়াল ও পলাশের ঘন জঙ্গল ছিল। কিন্তু অধুনা খনিজ নিষ্কাষণ ও অন্যান্য মনুষ্যজনিত উপদ্রবে বেশীরভাগ জঙ্গল সাফ হয়ে গেছে।[৪] [সম্পাদনা] ইতিহাসম্যাক্ ক্রিন্ডল (Mc Krindle) সম্পাদিত ভারতের প্রাচীন ইতিহাস অনুযায়ী মেগাস্থিনিসের লেখায় Amystis নামে একটি নদীর উল্লেখ আছে যা কাটদ্বীপ (Katadupa) শহরের কাছে বয়ে গেছে।আরেকজন ইতিহাসবিদ উইলফ্রেড মনে করেন সেই আমিস্থিস হল বর্তমান অজয়ের কোন প্রাচীন নামের অপভ্রংশ। [৫] আধুনিক উৎখনন কার্যের ফলে অজয়ের উপত্যকায় পাণ্ডু রাজার ঢিপিতে সিন্ধু সভ্যতার সমসাময়িক তাম্রাশ্ম সভ্যতার নানা নিদর্শন আবিষ্কৃত হয়েছে [৬] বিংশ শতাব্দীতে অজয় নদে কম করে ২০ টি বন্যার লিখিত নথি আছে। অজয়ের নিম্নভাগের দুপাশে উচু পাড় থাকায় বন্যার ক্ষতি খুব বেশি হয় না। কিন্তু উচ্চ অঞ্চলে কয়েক বছর অন্তর অন্তর অজয়ের ভাঙনে ও বন্যায় বহু প্রাণহানি, শস্যহানি ও সম্পত্তির ক্ষতি হয়। [৭] ১৩শ শতকের গীতগোবিন্দ লেখক কবি জয়দেবের কথিত জন্মস্থান বীরভূম জেলার কেন্দুবিল্ব গ্রাম ও কবি কাজী নজরুল ইসলামের জন্মস্থান বর্ধমান জেলার চুরুলিয়া গ্রাম অজয় নদীর পাড়ে। [সম্পাদনা] বাংলা সাহিত্যে অজয় নদের প্রভাবকবি কুমুদ রঞ্জন মল্লিক, কবি সত্যেন্দ্রনাথ দত্ত ও আরো অনেক কবি অজয়ের দ্বারা প্রভাবিত হয়েছেন: "বাড়ি আমার ভাঙন ধরা অজয় নদীর বাঁকে, জল যেখানে সোহাগ ভরে স্থলকে ঘিরে রাখে" "অজয়ের ভাঙনেতে করে বাড়ি ভঙ্গ, তবু নিতি নিতি হেরি নব নব রঙ্গ।" 

====

http://bn.wikipedia.org/wiki/%E0%A6%85%E0%A6%9C%E0%A6%AF%E0%A6%BC_%E0%A6%A8%E0%A6%A6


অজয় নদ ঝাড়খণ্ড ও পশ্চিমবঙ্গের একটি বন্যাসঙ্কুল নদী যা গঙ্গার অন্যতম প্রধান শাখা ভাগীরথী হুগলির উপনদী। অজয় নামটির অর্থ যাকে জয় করা যায় না। সূচিপত্র ১ ভূগোল ২ ইতিহাস ৩ বাংলা সাহিত্যে অজয় নদের প্রভাব ৪ তথ্যসূত্র ৫ আরো দেখুন [সম্পাদনা] ভূগোলবিহারের মুঙ্গের জেলায় একটি ৩০০ মি উচু পাহাড় থেকে উৎসারিত হয়ে দক্ষিণ-পূর্ব দিকে প্রবাহী অজয় ঝাড়খণ্ডের উপর দিয়ে বয়ে গিয়ে পশ্চিমবঙ্গের বর্ধমান জেলার চিত্তরঞ্জনের নিকট শিমজুড়িতে পশ্চিমবঙ্গে প্রবেশ করেছে এবং বর্ধমান ও বীরভূম জেলার প্রাকৃতিক সীমানা হিসাবে পূর্বে প্রবাহিত হয়ে বর্ধমানের কাটোয়া সাবডিভিসনের কেতুগ্রাম থানা অঞ্চলে বর্ধমানে প্রবেশ করে কাটোয়া শহরের কাছে ভাগীরথীর সংগে মিলিত হয়েছে। [১] অজয় মোট দৈর্ঘ্য ২৮৮ কিলোমিটার যার মধ্যে শেষ ১৫২ কিমি পশ্চিমবঙ্গে অবস্থিত। [২] অজয়ের প্রধান উপনদীগুলি হল ঝাড়খণ্ডের পাথরো ও জয়ন্তী এবং বর্ধমানের তুমুনি ও কুনুর।[৩] অজয়ের ধারা শুরু থেকে অনেকদুর অবধি ল্যাটেরাইট মাটির উপর দিয়ে প্রবাহিত হয়ে বর্ধমানের আশুগ্রামে এসে শেষ পর্যন্ত পাললিক অববাহিকায় প্রবেশ করে। অজয়ের উপত্যকায় শাল, পিয়াল ও পলাশের ঘন জঙ্গল ছিল। কিন্তু অধুনা খনিজ নিষ্কাষণ ও অন্যান্য মনুষ্যজনিত উপদ্রবে বেশীরভাগ জঙ্গল সাফ হয়ে গেছে।[৪] [সম্পাদনা] ইতিহাসম্যাক্ ক্রিন্ডল (Mc Krindle) সম্পাদিত ভারতের প্রাচীন ইতিহাস অনুযায়ী মেগাস্থিনিসের লেখায় Amystis নামে একটি নদীর উল্লেখ আছে যা কাটদ্বীপ (Katadupa) শহরের কাছে বয়ে গেছে।আরেকজন ইতিহাসবিদ উইলফ্রেড মনে করেন সেই আমিস্থিস হল বর্তমান অজয়ের কোন প্রাচীন নামের অপভ্রংশ। [৫] আধুনিক উৎখনন কার্যের ফলে অজয়ের উপত্যকায় পাণ্ডু রাজার ঢিপিতে সিন্ধু সভ্যতার সমসাময়িক তাম্রাশ্ম সভ্যতার নানা নিদর্শন আবিষ্কৃত হয়েছে [৬] বিংশ শতাব্দীতে অজয় নদে কম করে ২০ টি বন্যার লিখিত নথি আছে। অজয়ের নিম্নভাগের দুপাশে উচু পাড় থাকায় বন্যার ক্ষতি খুব বেশি হয় না। কিন্তু উচ্চ অঞ্চলে কয়েক বছর অন্তর অন্তর অজয়ের ভাঙনে ও বন্যায় বহু প্রাণহানি, শস্যহানি ও সম্পত্তির ক্ষতি হয়। [৭] ১৩শ শতকের গীতগোবিন্দ লেখক কবি জয়দেবের কথিত জন্মস্থান বীরভূম জেলার কেন্দুবিল্ব গ্রাম ও কবি কাজী নজরুল ইসলামের জন্মস্থান বর্ধমান জেলার চুরুলিয়া গ্রাম অজয় নদীর পাড়ে। [সম্পাদনা] বাংলা সাহিত্যে অজয় নদের প্রভাবকবি কুমুদ রঞ্জন মল্লিক, কবি সত্যেন্দ্রনাথ দত্ত ও আরো অনেক কবি অজয়ের দ্বারা প্রভাবিত হয়েছেন: "বাড়ি আমার ভাঙন ধরা অজয় নদীর বাঁকে, জল যেখানে সোহাগ ভরে স্থলকে ঘিরে রাখে" "অজয়ের ভাঙনেতে করে বাড়ি ভঙ্গ, তবু নিতি নিতি হেরি নব নব রঙ্গ।" 

====

http://bn.wikipedia.org/wiki/%E0%A6%85%E0%A6%9C%E0%A6%BF%E0%A6%A4_%E0%A6%A6%E0%A6%A4%E0%A7%8D%E0%A6%A4


অজিত কুমার দত্ত (২৩শে সেপ্টেম্বর, ১৯০৭- ৩০শে ডিসেম্বর, ১৯৭৯) বাঙালি সাহিত্যিক এবং অধ্যাপক।

সূচিপত্র
১ প্রাথমিক জীবন
২ কর্মজীবন
৩ সাহিত্যজীবন
৪ মৃত্যু
৫ রচিত গ্রন্থ
 

[সম্পাদনা] প্রাথমিক জীবনঅজিত দত্ত ১৯০৭ সালের ২০ নভেম্বর ঢাকার বিক্রমপুরে (বর্তমান মুন্সিগঞ্জ জেলা) এক অভিজাত পরিবারে জন্মগ্রহণ করেন। মাত্র চার বছর বয়সে তার পিতা অতুলকুমার দত্ত মারা যান। তার মা হেমালিনীদেবী ছিলেন সাহিত্য অনুরাগী। ১৯২৪ সালে ঢাকার কিশোরীলাল জুবিলী স্কুল থেকে অজিত দত্ত প্রবেশিকা পরীক্ষায় উত্তীর্ণ হয় এবং জগন্নাথ কলেজে ভর্তি হন। উচ্চ মাধ্যমিক পাস করে ১৯২৬ সালে তিনি কলকাতা চলে যান এবং বিদ্যাসাগর কলেজে ইংরেজি বিষয়ে অনার্সে ভর্তি হন। কিন্তু কিছুদিনের মধ্যেই তার বড় ভাই মারা গেলে ঢাকায় ফিরে আসেন এবং ঢাকা বিশ্ববিদ্যালয়ে বাংলা ও সংস্কৃত বিভাগে ভর্তি হন। অজিত দত্ত ঢাকা বিশ্ববিদ্যালয় থেকে ১৯২৮ সালে বি.এ এবং ১৯৩০ সালে এম.এ পরীক্ষায় প্রথম শ্রেণীতে প্রথম স্থান অধিকার করেন।

[সম্পাদনা] কর্মজীবনঅজিত দত্ত ঢাকা বিশ্ববিদ্যালয়ে একটি অস্থায়ী পদে যোগদান করে তার কর্মজীবন শুরু করেন। কিছুদিন পরেই তিনি কলকাতায় রিপন স্কুলে শিক্ষকতা শুরু করেন। ১৯৩৪ সালে স্কুল ছেড়ে তিনি রিপন কলেজে যোগদান করেন। ১৯৩৬ সালে রিপন কলেজ ছেড়ে দিয়ে ইন্ডিয়ান টি মার্কেট এক্সপানশন বোর্ডে এসিস্ট্যান্ট পাবলিসিটি অফিসার পদে যোগ দেন এবং সেখানে তিনি ১০ বছর চাকরি করেন। এখানে পদোন্নতি না হওয়ায় চাকরি ছেড়ে ক্যালকাটা ন্যাশনাল ব্যাংকের অধিকর্তা শচীন ভট্টাচার্যের ১২/১৪টি কনসার্নের পাবলিসিটি অফিসার হন। এখানেও ১০ বছর চাকরি করে ১৯৫৬ সালের ২১শে আগস্ট তিনি যাদবপুর বিশ্ববিদ্যালয়ের বাংলা বিভাগের অধ্যাপনায় যোগদান করেন। ১৯৭১ সালের ১২ ফেব্রুয়ারী তিনি বিভাগীয় প্রধান হিসেবে এ বিশ্ববিদ্যালয় থেকে অবসর নেন।

[সম্পাদনা] সাহিত্যজীবন১৯৩০ সালে অজিত দত্তের প্রথম কাব্যগ্রন্থ কুসুমের মাস প্রকাশিত হয়। তিনি ছিলেন বুদ্ধদেব বসু সতীর্থ। তিনি বুদ্ধদেব বসুর সাথে যৌথভাবে প্রগতি নামের একটি পত্রিকা সম্পাদনা করেন। পরে কল্লোল সাহিত্য গোষ্ঠী তে যোগ দেন। অজিত দত্ত নিয়মিত কল্লোল পত্রিকায় লেখালেখি করতেন, তিরিশের দশকে কল্লোল অন্যতম জনপ্রিয় বাংলা সাহিত্য পত্রিকা। ১৯৪৬ সালে তার নষ্ট চাঁদ প্রকাশের পরের বছর দেশ পত্রিকায় রৈবত ছন্দ নামে ধারাবাহিকভাবে তার মন পবনের নাও প্রকাশিত হয়। অজিত দত্ত সমসাময়িক বাংলা কবিতা, ছন্দ চিন্তা, রবীন্দ্র বিষয়ক ভাবনা, বিভিন্ন কবি সাহিত্যিকের রচনার মূল্যায়ন, শিল্পসাহিত্য ভাবনা এবং শিশুসাহিত্য সম্পর্কিত ৫০টি প্রবন্ধ লেখেন। বুদ্ধদেব বসু সম্পাদিত জনপ্রিয় সাহিত্য পত্রিকা কবিতা গোড়াপত্তনেও অজিত দত্তের উল্লেখযোগ্য ভূমিকা রয়েছে।

[সম্পাদনা] মৃত্যু১৯৭৯ সালে ৩০ ডিসেম্বর তিনি তার কলকাতার ২০ রাসবিহাতী এভিনিউ এর বাড়ীতে পরলোক গমন করেন।


====

http://bn.wikipedia.org/wiki/%E0%A6%85%E0%A6%9F%E0%A7%8B%E0%A6%AE%E0%A7%8D%E0%A6%AF%E0%A6%BE%E0%A6%A8_%E0%A6%B8%E0%A6%BE%E0%A6%AE%E0%A7%8D%E0%A6%B0%E0%A6%BE%E0%A6%9C%E0%A7%8D%E0%A6%AF


উস্‌মানীয় সাম্রাজ্য (ইংরেজি ভাষায়: Ottoman Empire) তুরস্ক-ভিত্তিক উসমানীয় বংশ কর্তৃক ১৪শ শতকে প্রতিষ্ঠিত সাম্রাজ্য। শৌর্যের শীর্ষে সাম্রাজ্যটি পশ্চিম এশিয়া, দক্ষিণ-পূর্ব ইউরোপ ও উত্তর-পূর্ব আফ্রিকার এক বিরাট অঞ্চলব্যাপী বিস্তৃত ছিল। [সম্পাদনা] ইতিহাসউসমানীয় বংশের প্রতিষ্ঠাতা উসমান একটি ক্ষুদ্র তূর্কী গোত্রের নেতা ছিলেন। এই গোত্রটি পরবর্তীতে অন্যান্য তূর্কী গোত্রগুলোকে পরাজিত করে নিজ প্রাধান্য প্রতিষ্ঠা করে। সেলজুক তুর্কদের সাম্রাজ্যের পতনের মধ্য দিয়ে উস্‌মানীয়দের উত্থান ঘটে। প্রকৃতপক্ষে ২য় মুহাম্মদের শাসনামলে (১৪৫১-১৪৮১) অন্য সব তুর্কি গোত্র উস্‌মানীয়দের বশ্যতা স্বীকারে বাধ্য হয়। কালক্রমে মধ্যপ্রাচ্য, উত্তর আফ্রিকা, গ্রীস ও বলকান অঞ্চল এবং প্রায় সমগ্র দক্ষিণ-পূর্ব ইউরোপ এদের অধিকারে আসে। উসমানীয় সাম্রাজ্য যা অটোমান সাম্রাজ্য নামে পাশ্চাত্যে পরিচিত, প্রায় ৬০০ বছর ধরে টিকে ছিল। উসমানীয় সম্রাটরা ছিলেন মুসলমান; তারা নিজেদের নামের সাথে খলিফা পদবী ব্যবহার করতেন। বিংশ শতকের শুরুর দিকে, প্রথম বিশ্বযুদ্ধ-পরবর্তী সময়ে আধুনিক তুরস্কের জন্মলাভের সাথে সাথে এই সাম্রাজ্যের অবসান হয়। সর্বশেষ উসমানীয় সম্রাট ছিলেন ষষ্ঠ মুহাম্মাদ (রাজত্বকাল ১৯১৮-১৯২২)। তুর্কি জাতীয়তাবাদী কামাল আতাতুর্ক ১৯২২ সালে তাঁকে ক্ষমতাচ্যূত করেন। এরপর তুর্কি প্রজাতন্ত্র স্থাপিত হয় এবং তখন থেকেই আধুনিক তুরস্কের জন্ম। 

====

http://bn.wikipedia.org/wiki/%E0%A6%85%E0%A6%A4%E0%A6%BF%E0%A6%86%E0%A6%B2%E0%A7%8B%E0%A6%95%E0%A7%80%E0%A6%AF%E0%A6%BC_%E0%A6%97%E0%A6%A4%E0%A6%BF


অতিআলোকীয় গতি (ইংরেজি ভাষায়: Superluminal motion) বলতে আলোর চেয়ে বেশি বেগে চলনকে বোঝায়। আইনস্টাইনের আপেক্ষিকতার বিশেষ সূত্র অনুসারে এটি সম্ভব না হলেও প্রকৃতিতে এমন কিছু ঘটনা পর্যবেক্ষণ করা গেছে। এর মধ্যে উল্লেখযোগ্য হচ্ছে সক্রিয় ছায়াপথ কেন্দ্রিনের কেন্দ্র থেকে আলোর কাছাকাছি বেগে নিসৃত জেটের বেগ। এই ঘটনার বেশ কিছু ব্যাখ্যা রয়েছে, তবে সবচেয়ে গ্রহণযোগ্য ব্যাখ্যা হচ্ছে, প্রকৃতপক্ষে জেটের বেগ আলোর চেয়ে বেশি নয়, কিন্তু বেগের আপেক্ষিকতার কারণে তাকে আমাদের আলোর চেয়ে বেশি বেগ সম্পন্ন মনে হয়। [সম্পাদনা] এজিএন জেটের অতিআলোকীয় বেগএজিএন তথা সক্রিয় ছায়াপথ কেন্দ্রিনের কেন্দ্রীয় অতিবৃহৎ কৃষ্ণ বিবর এর প্রবৃদ্ধি চাকতি থেকে এ ধরণের জেট বের হয়। গ্যাসীয় এই জেটের বেগ থাকে আলোর বেগের খুব কাছাকাছি। কিন্তু জেটের গতিপথ আমাদের দৃষ্টিরেখার সাথে খুব কম উৎপন্ন করলে জেটের গতিকে আমাদের কাছে আলোর চেয়েও বেশি মনে হতে পারে। প্রকৃতিতে আসলে এমন কোন ঘটনা ঘটে না, এটি কেবলই আমাদের পর্যবেক্ষণের বিশেষ সীমাবদ্ধতা। নিচের চিত্রটির মাধ্যমে এজিএন জেটের অতিআলোকীয় বেগ প্রমাণ করা হচ্ছে। ধরা যাক এজিএন এর কেন্দ্র থেকে নিসৃত একটি জেট AB বরাবর চলছে। t_1 সময়ে জেটের A বিন্দু থেকে একটি আলোকরশ্মি আমাদের দিকে আসতে শুরু করে এবং δt সময় পর t2 সময়ে আরেকটি রশ্মি আমাদের দিকে আসে। আলোর বেগ যেহেতু সসীম সেহেতু বিন্দু দুটি থেকে আসা দুটি আলো আমাদের কাছে তথা O বিন্দুতে পৌঁছুতে কিছু সময় নেবে। উল্লেখ্য জেটের বেগ v এবং জেটটি A বিন্দু ও পর্যবেক্ষকের মধ্যকার সরলরেখাটির সাথে θ কোণ উৎপন্ন করেছে, অর্থাৎ আমরা জেটটিকে θ কোণে দেখছি। ওদিকে আবার B ও O বিন্দুর সংযোগরেখা O ও A বিন্দুর মধ্যকার রেখাটির সাথে ϕ কোণ উৎপন্ন করে। নিচের সম্পর্কগুলো খুব সহজেই প্রতিষ্ঠা করা যায়, , , , A থেকে নিসৃত আলোকরশ্মিটি সময়ে পর্যবেক্ষকের কাছে পৌঁছায়, আর B বিন্দু থেকে আসা রশ্মিটি পৌঁছায় সময়ে। এ দুয়ের পার্থক্য নির্ণয় করা যায় এভাবে, , , যেখানে BC বরাবর ট্রান্সভার্স বেগ, βT হচ্ছে আমাদের পর্যবেক্ষণকৃত বিটা ফ্যাক্টর। এর মান যদি ১ এর চেয়ে বেশি হয় তার অর্থই হচ্ছে, ট্রান্সভার্স দিকে আমরা আলোর চেয়ে বেশি বেগ পর্যবেক্ষণ করছি। উল্লেখ্য আকাশে আমরা কেবল ট্রান্সভার্স বেগই পর্যবেক্ষণ করতে পারি, ট্রান্সভার্স মানে এখানে আকাশের একটি বিন্দু থেকে অন্য বিন্দুর দিকে। βT এর সর্বোচ্চ মান কত হতে পারে সেটা যদি আমরা হিসেব করতে পারি তবেই বোঝা যাবে কিভাবে আলোর চেয়ে বেশি বেগ পর্যবেক্ষণ করা সম্ভব। সর্বোচ্চ মান বের করার উপায় হচ্ছে, রাশিটিকে ব্যবকলন করে, ব্যবকলনের ফলাফলকে শূন্য ধরা। , যেখানে γ এর মান সব সময় ১ থেকে বেশি, এবং β এর মান সব সময় ১ থেকে কম। কিন্তু γ-র মান যদি যথেষ্ট বেশি হয় তাহলে আমাদের পর্যবেক্ষণে এর মান অবশ্যই ১ থেকে বেশি হবে। অর্থাৎ ট্রান্সভার্স বেগের সর্বোচ্চ মান আলোর বেগের চেয়ে বেশি হবে। এভাবেই অতিআলোকীয় বেগ পর্যবেক্ষণ করতে পারি আমরা। 

====

http://bn.wikipedia.org/wiki/%E0%A6%85%E0%A6%A4%E0%A6%BF%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B9%E0%A6%BF%E0%A6%A4%E0%A6%BE


অতিপরিবাহী বা সুপার-কন্ডাক্টার হল কিছু পদার্থের উপর অতিশৈত্যের প্রভাবে উদ্ভুত এমন পরিবাহী ধর্ম যাতে বিদ্যুত পরিবহণের রোধ শূণ্য হয়ে যায়। অর্থাৎ একটি বর্তনী অতিপরিবাহী হলে তার মধ্যে একবার বিদ্যুৎ প্রবাহিত করে দিলে রোধ জনিত তাপ ক্ষয় না থাকার ফলে, বিদ্যুৎটি কোন নতুন উৎস ছাড়াই বইতেই থাকবে। ১৯১১ সালে বিজ্ঞানী কামারলিং ওনেস অতিশৈত্যে পারদের বৈদ্যুতিক রোধ মাপতে গিয়ে ৪.২ কেলভিন তাপমাত্রায় পারদে এই বিশেষত্ব প্রথম আবিষ্কার করেন। এই বৈশিষ্ট ব্যাখ্যা করা হয় বার্ডিন-কুপার-শ্রিফার তত্ব [Bardeen-Cooper-Schrieffer (BCS) theory] দ্বারা। কিন্তু অধিকাংশ অতিপরিবাহী কেবল খুব নিম্ন তাপমাত্রায় অতিপরিবাহী থাকে। অতিপরিবাহী পদার্থের বৈশিষ্ট্য হল এর ভিতর থেকে চৌম্বক ক্ষেত্রকে বার করে দেয়। তাই অতি পরিবাহির বিকর্ষণে চুম্বক ভাসতে পারে। এই ভাসান অর্থাৎ লেভিটেশন ব্যবহার করে খুব দ্রুতগামী ট্রেন চালানো হয় যাতে লাইনের সঙ্গে ঘর্ষণ না হয়। এম আর আই (ম্যাগ্নেটিক রেসোনান্স ইমেজিং) মেশিনের চৌম্বক ক্ষেত্র তৈরির জন্য এত বেশী বিদ্যুত লাগে যে তার রোধ কম করতে অতি পরিবাহী বর্তনী ব্যবহার করতে হয়।

====

http://bn.wikipedia.org/wiki/%E0%A6%85%E0%A6%A6%E0%A7%83%E0%A6%B6%E0%A7%8D%E0%A6%AF_%E0%A6%AC%E0%A6%B8%E0%A7%8D%E0%A6%A4%E0%A7%81


পদার্থবিজ্ঞান ও বিশ্বতত্ত্বে গুপ্ত পদার্থ (ইংরেজি ভাষায়: Dark matter) এক ধরনের অনুমানসিদ্ধ পদার্থ যারা তড়িচ্চুম্বকীয় তরঙ্গের সাথে কোনরকম মিথস্ক্রিয়া করে না। কিন্তু দৃশ্যমান পদার্থের উপর গুপ্ত পদার্থের মহাকর্ষীয় প্রভাব পর্যবেক্ষণ করে তার অস্তিত্বের প্রমাণ পাওয়া যায়। ছায়াপথের চেয়ে বড় কাঠামো এবং মহা বিস্ফোরণ বিশ্বতত্ত্বের বিভিন্ন পর্যবেক্ষণ থেকে বোঝা গেছে, মহাবিশ্বের অধিকাংশ ভরের জন্যই গুপ্ত পদার্থ দায়ী। যে পর্যবেক্ষণগুলো গুপ্ত পদার্থের অস্তিত্বের প্রমাণ দেয় সেগুলো হচ্ছে, ছায়াপথের ঘূর্ণন বেগ, স্তবকের মধ্যে ছায়াপথসমূহের কক্ষীয় বেগ, বিভিন্ন ছায়াপথ স্তবক যেমন বুলেট স্তবকের মাধ্যমে পেছনের বস্তুর মহাকর্ষীয় লেন্সিং এবং ছায়াপথ ও ছায়াপথ স্তবকে উত্তপ্ত গ্যাসের তাপমাত্রা বণ্টন। ছায়াপথ গঠন এবং বিবর্তনে গুপ্ত পদার্থের ভূমিকা আছে। এছাড়া মহাজাগতিক অণুতরঙ্গ পটভূমি বিকিরণের এনিসট্রপির উপরও এর গুরুত্বপূর্ণ প্রভাব আছে। এই সবকিছু প্রমাণ করছে যে, ছায়াপথ ও ছায়াপথ স্তবকের অধিকাংশ পদার্থই তড়িচ্চুম্বকীয় তরঙ্গের সাথে কোনরকম মিথস্ক্রিয়া করে না। এই লুকোনো পদার্থগুলোকেই গুপ্ত পদার্থ বলা হয়। গুপ্ত পদার্থের উপাদানগুলোর ভর সাধারণ পদার্থের উপাদানের চেয়ে অনেক বেশি হওয়া উচিত। বর্তমানে, মহাবিশ্বের সাধারণ বেরিয়ন ও বিকিরণের ঘনত্ব প্রতি ঘন মিটার স্থানে প্রায় একটি হাইড্রোজেন পরমাণুর সমতুল্য। মহাবিশ্বের মোট শক্তি ঘনত্বের মাত্র ৪% সরাসরি দেখা যায়। ধারণা করা হয়, প্রায় ২২% গুপ্ত পদার্থ দিয়ে গঠিত, বাকি ৭৪% এর জন্য গুপ্ত শক্তি-কে দায়ী করা হয়। গুপ্ত শক্তি আরও অদ্ভুত। খুব কষ্টে চিহ্নিত করা যায় এমন কিছু বেরিয়নীয় পদার্থকে গুপ্ত পদার্থের গাঠনিক উপাদান হিসেবে সন্দেহ করা হয় যদিও তা গুপ্ত পদার্থের মোট ভরের খুব সামান্য অংশই তৈরি করতে পারে। গুপ্ত পদার্থের প্রকৃতি নির্ণয় করা আধুনিক বিশ্বতত্ত্ব ও কণা পদার্থবিজ্ঞানের অন্যতম প্রধান সমাধানহীন সমস্যা। তাই অনেকেই বলেন, গুপ্ত পদার্থ ও গুপ্ত শক্তি প্রকৃতপক্ষে কিছু পদার্থ ও শক্তি সম্পর্কে মানুষের অজ্ঞতারই অপর নাম।

====

http://bn.wikipedia.org/wiki/%E0%A6%85%E0%A6%A6%E0%A7%83%E0%A6%B6%E0%A7%8D%E0%A6%AF%E0%A6%95%E0%A6%B0%E0%A6%A3_(%E0%A6%9C%E0%A7%8D%E0%A6%AF%E0%A7%8B%E0%A6%A4%E0%A6%BF%E0%A6%B0%E0%A7%8D%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8)


জ্যোতির্বিজ্ঞানের পরিভাষায় অদৃশ্যকরণ (ইংরেজি ভাষায়: Occultation অকাল্টেশন্‌) হল এক ধরনের গ্রহণ। যখন গ্রহণকারী বস্তুর আপাত আকার গ্রহণকৃত বস্তুটির আপাত আকারের চেয়ে অনেক বড় হয়, তবে সেই ঘটনাকে জ্যোতির্বিজ্ঞানের বিশেষ পরিভাষায় "অদৃশ্যকরণ" (occultation অকাল্টেশন) বলে। যেমন - চাঁদের পেছনে দূরের কোন তারা, নীহারিকা বা গ্রহের সম্পূর্ণ ঢাকা পড়ে যাওয়া (চান্দ্র অদৃশ্যকরণ)। কোন প্রাকৃতিক বা কৃত্রিম উপগ্রহের কিংবা অনুসন্ধানী মহাকাশযানের সৌরজগতের কোন খ-বস্তুর পেছনে সম্পূর্ণ ঢাকা পড়ে যাওয়াও অদৃশ্যকরণ। বিভিন্ন সময় গ্রহাণুর কারণে অন্য তারা বা বৃহস্পতি গ্রহের কারণে এর উপগ্রহসমূহ অদৃশ্য হয়ে যায়।

====

http://bn.wikipedia.org/wiki/%E0%A6%85%E0%A6%A6%E0%A7%8D%E0%A6%AC%E0%A7%88%E0%A6%A4%E0%A6%BE%E0%A6%9A%E0%A6%BE%E0%A6%B0%E0%A7%8D%E0%A6%AF


অদ্বৈতাচার্য গোস্বামী (১৪৩৪ - ১৫৫৮) ভারতীয় উপমহাদেশের একজন বৈষ্ণব দার্শনিক ও ধর্মবেত্তা। তার পিতৃপ্রদত্ত নাম ছিল কমলাক্ষ। পুরীর রথযাত্রায় লক্ষ লোকের সমাবেশে তিনি শ্রীচৈতন্যকে অবতার ঘোষনা করেন। [সম্পাদনা] জীবনীতার জন্ম বর্তমান বাংলাদেশের সিলেট জেলার (তৎকালীন নাম শ্রীহট্ট) নবগ্রাম-লাউড় গ্রামের এব বারেন্দ্র বাহ্মণ পরিবারে। জন্মের সময় তার পাআরিবারিক নাম ছিল কমলাক্ষ। জন্মের পর তার অনেকটা সময় সিলেটেই কাটে। এরপর এক সময় নদীয়া জেলার শান্তিপুরের বাবলা গ্রামে গিয়ে স্থায়ীভাবে বসতি স্থাপন করেন। বৈষ্ণব দীক্ষার জগতে তার গুরু ছিল মাধবেন্দ্র পুরী। দীক্ষা লাভের পর তিনি অদ্বৈতাচার্য উপাধি লাভ করেন। তার হুরু মাধবেন্দ্র চৈতন্যদেবেরও পরম গুরু ছিলেন। শ্রী চৈতন্যের জন্মের পূর্বেই অদ্বৈতাচার্য প্রসিদ্ধি লাভ করেছিলেন। নবদ্বীপের ভক্তদের জন্য তিনি একজন পথ প্রদর্শনকারী ছিলেন। বৈষ্ণব মতবাদের প্রবক্তা ছিলেন চৈতন্যদেব। অদ্বৈতাচার্য নিত্যানন্দের সঙ্গী হিসেবে এই মতবাদ প্রচারে আত্মমগ্ন হন। আনুষ্ঠানিকভাবে তিনিই প্রথমবারের মত নিমাইকে ([[শ্রীগৌরাঙ্গ) স্বয়ং ভগবান মানেন। পুরীতে এক রথযাত্রার অনুষ্ঠানে তিনি চৈতন্যদেব যে একজন অবতার তা ঘোষণা করেন। ১৫১৩ খ্রিস্টাব্দে শ্রী চৈতন্য শান্তিপুরে আসলে তিনি বিদ্যাপতির পদ গেয়ে তাকে স্বাগত জানান। শান্তিপুরে অদ্বৈতাচার্য মদনগোপাল নামক কৃষ্ণমূর্তি প্রতিষ্ঠা করেছিলেন। তার দুই সহধর্মিনীর নাম হল শ্রীদেবী ও সীতাদেবী। বিজয়কৃষ্ণ গোস্বামী এই অদ্বৈত পরিবারেরই বংশধর।

====

http://bn.wikipedia.org/wiki/%E0%A6%85%E0%A6%A7%E0%A6%BF%E0%A6%AC%E0%A6%B0%E0%A7%8D%E0%A6%B7


অধিবর্ষ হলো এমন বছর, যাতে ৩৬৫ দিনের পরিবর্তে ৩৬৬ দিন থাকে। যদিও দিন হিসাব করা হয় ২৪ ঘন্টায় কিন্তু সত্যিকার অর্থে ২৩ ঘণ্টা ৫৬ মিনিট ৪ সেকেন্ড সসয়ে একটি দিন অতিবাহিত হয়। লক্ষ করুন এতে প্রতিদিন ৩ মিনিট ৫৬ সেকেন্ড সময় অবশিষ্ট থেকে যাচ্ছে যা প্রতি চার বছর পরপর ৩৬৬ দিনে বছর হিসাব করার মাধ্যমে সমাধান করা হয়। সাধারণত ফেব্রুয়ারি মাসে ১ দিন যোগ করে এই কাজটি করা হয়। তাই এই চার বছর পর পর ৪ দিয়ে বিভাজ্য বছর গুলোকে অধিবর্ষ বা লিপ ইয়ার হিসাবে বলা হয়, এবং এই বছরগুলোতে ফেব্রুয়ারি মাস হয় ২৯ দিনে।

====

http://bn.wikipedia.org/wiki/%E0%A6%85%E0%A6%A7%E0%A7%8D%E0%A6%AF%E0%A6%BE%E0%A6%AA%E0%A6%95_%E0%A6%B9%E0%A7%81%E0%A6%AE%E0%A6%BE%E0%A6%AF%E0%A6%BC%E0%A7%82%E0%A6%A8_%E0%A6%86%E0%A6%9C%E0%A6%BE%E0%A6%A6


হুমায়ুন আজাদ (জন্ম: ২৮শে এপ্রিল, ১৯৪৭ (১৪ই বৈশাখ, ১৩৫৪ বঙ্গাব্দ), রাড়িখাল, বিক্রমপুর; মৃত্যু: ১১ই আগস্ট, ২০০৪, মিউনিখ, জার্মানি) একজন বাংলাদেশী কবি, ঔপন্যাসিক, সমালোচক, ভাষাবিজ্ঞানী, কিশোর সাহিত্যিক এবং কলাম প্রাবন্ধিক। ৭০ টি'র উপর তার রচনা রয়েছে। প্রথাবিরোধী লেখক হিসাবে তার সুনাম আছে। সূচিপত্র ১ ব্যক্তিগত জীবন ২ ভাষাবিজ্ঞানী হুমায়ুন আজাদ ৩ সাহিত্যকৃতি ৩.১ কবিতা ৩.২ উপন্যাস ৪ প্রবন্ধ ৪.১ রাজনৈতিক বিশ্বাস ও দর্শন ৫ মৃত্যু ৬ প্রকাশিত গ্রন্থাবলী ৬.১ কবিতা ৬.২ কথাসাহিত্য ৬.৩ সমালোচনা ৬.৪ ভাষাবিজ্ঞান ৬.৫ কিশোরসাহিত্য ৬.৬ অন্যান্য ৭ তথ্য সূত্র ৮ গ্রন্থপঞ্জী [সম্পাদনা] ব্যক্তিগত জীবনহুমায়ুন আজাদ রাড়িখালের স্যার জগদীশ চন্দ্র বসু ইন্সটিটিউশন থেকে ১৯৬২ সালে মাধ্যমিক পরীক্ষায় উত্তীর্ণ হয়ে ১৯৬৪ সালে ঢাকা কলেজ থেকে উচ্চ মাধ্যমিক পাশ করেন। মেধাবী ছাত্র আজাদ ১৯৬৭ সালে ঢাকা বিশ্ববিদ্যালয় থেকে বাংলায় স্নাতক ডিগ্রি এবং ১৯৬৮ সালে একই বিভাগ থেকে স্নাতকোত্তর ডিগ্রি অর্জন করেন; উভয় ক্ষেত্রেই তিনি প্রথম শ্রেণীতে প্রথম হন। ১৯৭৬ সালে তিনি এডিনবরা বিশ্ববিদ্যালয় থেকে ভাষাবিজ্ঞানে পিএইচডি ডিগ্রি লাভ করেন। তাঁর গবেষণার বিষয় ছিল বাংলা ভাষায় সর্বনামীয়করণ। তাঁর স্ত্রী লতিফা কোহিনুর। তাঁর দুই কন্যা মৌলি আজাদ, স্মিতা আজাদ এবং একমাত্র পুত্র অনন্য আজাদ। ২০০৪ সালে হুমায়ুন আজাদের উপর সন্ত্রাসী হামলা হয়, যার দায়িত্ব পরবর্তীতে জমিয়াতুল মুজাহেদীনের জঙ্গী সন্ত্রাসবাদীরা স্বীকার করে। হুমায়ুন আজাদ ১১ আগষ্ট ২০০৪ সালে জার্মানির মিউনিখ শহরে মৃত্যুবরণ করেন। চিত্র:Poet Philosopher.jpg Humayun Azad[সম্পাদনা] ভাষাবিজ্ঞানী হুমায়ুন আজাদহুমায়ুন আজাদ যখন ৬০-এর দশকে বিশ্ববিদ্যালয়ে বাংলা পড়ছিলেন, তখন ভাষাবিজ্ঞানে চম্‌স্কি-উদ্ভাবিত সৃষ্টিশীল রূপান্তরমূলক ব্যাকরণ তত্ত্বটি আলোড়নের সৃষ্টি করেছিল। আজাদই প্রথম এই তত্ত্বের কাঠামোর উপর ভিত্তি করে বাংলা ভাষার গবেষণার একটি অবহেলিত ক্ষেত্র বাক্যতত্ত্ব নিয়ে এডিনবরা বিশ্ববিদ্যালয়ে গবেষণাকর্ম সম্পাদন করেন ও বাংলা ভাষার গবেষণাকে আধুনিক ভাষাবিজ্ঞানে উত্তরণ ঘটান। আজাদের পিএইচডি অভিসন্দর্ভের নাম ছিল Pronominalization in Bengali (অর্থাৎ বাংলা সর্বনামীয়করণ)। পরবর্তীতে এটি একই শিরোনামের ইংরেজি বই আকারে ঢাকা বিশ্ববিদ্যালয় থেকে ১৯৮৩ সালে প্রকাশিত হয়। এর পর ১৯৮৪ সালে আজাদ বাংলা বাক্যতত্ত্বের উপর বাক্যতত্ত্ব নামে একটি বাংলা বই প্রকাশ করেন। একই সালে তিনি বাঙলা ভাষা শিরোনামে দুই খণ্ডের একটি সঙ্কলন প্রকাশ করেন, যেটিতে বাংলা ভাষার বিভিন্ন ক্ষেত্রের উপর বিগত শতাধিক বছরের বিভিন্ন ভাষাবিদ ও সাহিত্যিকের লেখা গুরুত্বপূর্ণ ভাষাতাত্ত্বিক রচনা স্থান পায়। এই তিনটি গ্রন্থই ছিল তৎকালীন বাংলা ভাষাবিজ্ঞানের ইতিহাসে অভূতপূর্ব ঘটনা। পরবর্তীতে আজাদ তুলনামূলক-ঐতিহাসিক ভাষাবিজ্ঞান ও অর্থবিজ্ঞানের উপর দুইটি সংক্ষিপ্ত প্রাথমিক পাঠ্যপুস্তক লেখেন। ৯০-এর দশকের শেষের দিকে আজাদ বাংলা ভাষার একটি পূর্ণাঙ্গ ব্যাকরণ রচনার ব্যাপারে আগ্রহী হয়ে ওঠেন এবং এই ব্যাপারে ব্যক্তিগত পর্যায়ে ব্যাপক পরিকল্পনাও যে তিনি করছিলেন, তাঁর বিভিন্ন উক্তিতে তার প্রমাণ মেলে। তবে দুর্ভাগ্যবশত তিনি তাঁর স্বপ্ন বাস্তবায়ন করে যেতে পারেননি। [সম্পাদনা] সাহিত্যকৃতি[সম্পাদনা] কবিতাতাঁর প্রথম কাব্যগন্থের নাম 'অলৌকিক ইস্টিমার' যা প্রথম প্রকাশিত হয় পৌষ, ১৩৭৯ বঙ্গাব্দে (জানুয়ারি ১৯৭৩)। কাব্যগ্রন্থটি তিনি উৎসর্গ করেন ১৯৬৮-৭২ এর রাতদিনগুলোর উদ্দেশে। দ্বিতীয় কাব্যগ্রন্থ 'জ্বলো চিতাবাঘ। প্রথম প্রকাশ হয় ফাল্গুন, ১৩৮৬ বঙ্গাব্দে (মার্চ ১৯৮০) 'সবকিছু নষ্টদের অধিকারে যাবে' তাঁর তৃতীয় কাব্যগ্রন্থ। প্রথম প্রকাশের সময় বৈশাখ ১৩৯২ বঙ্গাব্দ (এপ্রিল, ১৯৮৫)। কাব্যগ্রন্থটি বাংলাভাষার সাম্প্রতিক সময়ের দুইজন জনপ্রিয় লেখক হুমায়ূন আহমেদ (এইক্ষেত্রে হুমায়ূনের হু-টা অন্য রকম হওয়ার কথা) এবং ইমদাদুল হক মিলন কে উৎসর্গিত। ১৩৯৩ বঙ্গাব্দের ফাল্গুনে (মার্চ১৯৮৭) প্রকাশিত হয় তাঁর চতুর্থ কাব্যগ্রন্থ ' যতোই গভীরে যাই মধু যতোই ওপরে যাই নীল' 'আমি বেঁচে ছিলাম অন্যদের সময়ে' প্রকাশিত হয় ১৩৯৬ বঙ্গাব্দের ফাল্গুনে (ফেব্রুয়ারি১৯৯০) প্রথমবারের মত। এটি তাঁর পঞ্চম কাব্যগ্রন্থ। এর আট বছর পর ১৪০৪ এর ফাল্গুনে (ফেব্রুয়ারি ১৯৯৮) প্রকাশিত হয় তার ষষ্ঠ কাব্যগ্রন্থ 'কাফনে মোড়া অশ্রুবিন্দু'। কাব্যগ্রন্থটি কবি তার 'প্রিয় মৃতদের জন্য' উৎসর্গ করেন। সপ্তম কাব্যগ্রন্থ 'পেরোনোর কিছু নেই প্রকাশিত হয় ১৪১০ বঙ্গাব্দের মাঘ(ফেব্রুয়ারি, ২০০৪) মাসে।এটিই হুমায়ুন আজাদের শেষ কাব্যগ্রন্থ। তবে হুমায়ুন আজাদের মৃত্যুর পর বঙ্গাব্দ ১৪১১ এর ফাল্গুনে (ফেব্রুয়ারি,২০০৫) এই সাতটি কাব্যগ্রন্থ সহ আরো কিছু অগ্রন্থিত ও অনূদিত কবিতা নিয়ে তাঁর 'কাব্যসমগ্র' প্রকাশিত হয়। [সম্পাদনা] উপন্যাসমূলতঃ গবেষক ও প্রাবন্ধিক হলেও হুমায়ূন আজাদ ১৯৯০-এর দশকে একজন প্রতিভাবান ঔপন্যাসিক হিসাবে আত্মপ্রকাশ করেন। ২০০৪ খৃস্টাব্দে মৃত্যু অবধি তাঁর প্রকাশিত উপন্যাসের সংখ্যা ১৩। তাঁর ভাষা দৃঢ়, কাহিনীর গঠন সংহতিপূর্ণ এবং রাজনৈতিক দর্শন স্বতঃস্ফূর্ত। তবে কাহিনীতে যৌনতার ব্যবহার কখনো কখনো মাত্রাতিরিক্ত বা অপ্রয়োজনীয় হয়েছে বলে তিনি সমালোচিত হয়েছেন। শেষ দিককার কয়েকটি উপন্যাসে তাঁর দৃষ্টিভঙ্গি মূলতঃ রাজনৈতিক রচনার শিল্পরূপকে ক্ষুণ্ণ করেছে বলে প্রতীয়মান হয়। মূলত ১৯৯৪ সালে তিনি ঔপন্যাসিক হিসেবে নিজেকে আত্মপ্রকাশ করেন প্রথম উপন্যাস ছাপ্পান্নো হাজার বর্গমাইলের মধ্যে দিয়ে। ১৯৯৫ সালে প্রকাশিত হয় সব কিছু ভেঙ্গে পড়ে। আর এই বইয়ের জন্য তিনি বাংলা একাডেমীর পুরস্কার পেয়েছেন। ২০০২ সালে ১০০০০ এবং আরও একটি ধর্ষণ, ২০০৩ সালে একটি খুনের স্বপ্ন এবং ২০০৪ সালে প্রকাশিত পাক সার জমিন সাদ বাদ-এর মতো একটি অসাধারণ নতুন মাত্রার উপন্যাস। [সম্পাদনা] প্রবন্ধ১৯৯২ সালে প্রকাশিত হয় প্রবন্ধের বই নারী। আর এই বইয়ের প্রকাশের পর তিনি মৌলবাদীদের তীব্র রোষানলে পড়েন। মৌলবাদীদের ঘৃণ্য চেষ্টার প্রভাবে ১৯৯৫ সালে নারী বইটি নিষিদ্ধ করতে বাধ্য হয় বাংলাদেশ সরকার। দীর্ঘ ৪ বছর পর ২০০০ সালে বইটি আবার আলোর মুখ দেখে। [সম্পাদনা] রাজনৈতিক বিশ্বাস ও দর্শন[সম্পাদনা] মৃত্যু২০০৪-এর ৭ আগস্ট জার্মান কবি হাইনরিশ হাইনের ওপর গবেষণা বৃত্তি নিয়ে জার্মানি যান। ১২ আগস্ট তার ফ্ল্যাটের নিজ কক্ষে তাকে মৃত অবস্থায় পাওয়া যায়। জার্মানি যাওয়ার মাত্র পাঁচ দিন পর তার এই মৃত্যু রহস্যময় প্রতীয়মান হয়েছে। ড. হুমায়ুন আজাদের মৃত্যুর পর জার্মান সরকারের তত্ত্বাবধানে মিউনিখে তার এপার্টমেন্টে পাওয়া সব জিনিসপত্র ঢাকায় তার পরিবারের কাছে হস্তান্তর করে। ওই জিনিসপত্রের ভেতরেই পাওয়া যায় তার হাতের লেখা তিনটি চিঠি। চিঠি তিনটি আলাদা তিনটি পোস্ট কার্ডে লিখেছেন বড় মেয়ে মৌলিকে, ছোট মেয়ে স্মিতাকে এবং একমাত্র ছেলে অনন্য আজাদকে। অনুমান করা হয়, ওই লেখার অক্ষরগুলোই ছিল তার জীবনের শেষ লেখা।[১] তাঁর মরদেহ কফিনে করে জার্মানি থেকে ঢাকায় আনা হয় এবং জন্মস্থান রাড়িখালে ইসলামি পদ্ধতি অনুসরণপূর্বক দাফন করা হয়। 

====

http://bn.wikipedia.org/wiki/%E0%A6%85%E0%A6%A4%E0%A7%80%E0%A6%B6_%E0%A6%A6%E0%A7%80%E0%A6%AA%E0%A6%82%E0%A6%95%E0%A6%B0


অতীশ দীপঙ্কর শ্রীজ্ঞান হলেন একজন প্রখ্যাত পণ্ডিত যিনি পাল সাম্রজ্যের আমলে একজন বৌদ্ধ ভিক্ষু এবং বৌদ্ধধর্মপ্রচারক ছিলেন। [সম্পাদনা] শৈশবতিনি ৯৮২ খ্রিস্টাব্দে বিক্রমপুর পরগনার বজ্রযোগিনী গ্রামে জন্মুগ্রহণ করেন। এটি বর্তমানে বাংলাদেশের মুন্সিগঞ্জ জেলার অন্তর্ভুক্ত। অতীশ দীপঙ্করের বাসস্থান এখনও 'নাস্তিক পণ্ডিতের ভিটা' নামে পরিচিত। অতীশ দীপঙ্কর গৌড়ীয় রাজ পরিবারে রাজা কল্যাণশ্রী ও প্রভাবতীর মধ্যম সন্তান হিসেবে জন্মগ্রহণ করেছিলেন। ছোটবেলায় তাঁর নাম ছিল আদিনাথ চন্দ্রগর্ভ। তিন ভাইয়ের মধ্যে অতীশ ছিলেন দ্বিতীয়। তার অপর দুই ভাইয়ের নাম ছিল পদ্মগর্ভ ও শ্রীগর্ভ। অতীশ খুব অল্প বয়সে বিয়ে করেন। কথিত আছে তার পাঁচ স্ত্রীর গর্ভে মোট ৯টি পুত্র সন্তান জন্মগ্রহণ করেন।[২] তবে পুন্যশ্রী নামে একটি পুত্রের নামই শুধু জানা যায়। [সম্পাদনা] পরবর্তী জীবনআদিনাথ প্রথমে নিজের মায়ের কাছে এবং পরে সে সময়ের প্রখ্যাত বৌদ্ধ পণ্ডিত অবধূত জেতারির কাছে তিনি পাঁচটি অপ্রধান বিজ্ঞানে বিদ্যালাভ করেন। অতীশ জ্ঞানার্জনের উদ্দেশ্যে বিভিন্ন স্থানে ঘুরে বেড়িয়েছেন এবং বহু গুরুর কাছে দীক্ষা গ্রহণ করেছেন। তার গুরুদের মধ্যে ১২জনের নাম পাওয়া যায়- জ্ঞানশ্রী মিত্র, দ্বিতীয় কুশালি, জেতারি, কৃষ্ণপাদ/বাল্যাচার্য, দ্বিতীয় অবধূতিপা, ডোম্বিপা, বিদ্যাকোকিল, মহিজ্ঞানবোধি, নারোপা, পন্ডিত মহাজন, ভূত কোটিপা, মহাপন্ডিত দানশ্রী, প্রজ্ঞাভদ্র, বোধিভদ্র প্রমুখ। অবদূতীপাদ রাজগৃহের দক্ষিণে সাতটি পর্বত ঘেরা নির্জন পরিবেশে বসবাস করতেন। অতীশ সেখানে ১২-১৮ বছর বয়স পর্যন্ত বাস করেন এবং অবদূতীপাদের কাছ থেকে তন্ত্র শাস্ত্র শিক্ষালাভ করেন। তিনি ১৮ থেকে ২১ বছর বয়স পর্যন্ত চুরাশী সিদ্ধাচার্যের অন্যতম ও বিক্রমশীলা বিহারের উত্তর দ্বারের দ্বার পন্ডিত নারোপা/ নাঙপাদ এর কাছে তন্ত্র শাস্ত্র শিক্ষালাভের জন্য শিষ্যত্ব গ্রহণ করেন। এখানে তিনি ত্রিপিটক ভৈবাষিক দর্শন ও তান্ত্রিক শাস্ত্রে অসাধারণ পান্ডিত্য অর্জন করেন। ওদন্তপুরী বিহারের জ্ঞানী ভীক্ষু রাহুল গুপ্ত তাকে "গুহ্যজ্ঞান ব্রজ" পদবীতে ভূষিত করেন। তিনি ওদন্তপুরী বিহারের মহাসঙ্ঘিকাচার্য শীল রক্ষিত তাকে বৌদ্ধধর্মে দীক্ষা দেন। এ সময় মাত্র পঁচিশ বছর বয়সে তিনি একজন প্রখ্যাত নৈয়ায়িক ব্রাহ্মণকে তর্কযুদ্ধে পরাজিত করলে তার খ্যাতি ছড়িয়ে পরে। তখন আচার্য শীলরক্ষিত তাকে 'শ্রীজ্ঞান' উপাধি প্রদান করেন এবং তাঁর নতুন হয় দীপঙ্কর শ্রীজ্ঞান। একত্রিশ বছর বয়সে ধ্যান শিক্ষার উদ্দেশ্যে তিনি মগধের জ্ঞানবৃদ্ধ আচার্য ধর্মরক্ষিতের কাছে যান। ধর্মরক্ষিত তার বোধিসত্বের ব্রতে সাফল্য দেখে তাকে ভিক্ষুধর্মের শ্রেষ্ঠ উপাধি দেন। এর পর ১০১১ সালে তিনি ১২৫জন অনুগামী ভিক্ষুসহ এক সওদাগরী জাহাজে মালয়দেশের সুবর্ণদ্বীপে যান এবং সেখানে প্রখ্যাত আচার্য ধর্মকীর্তির কাছে ১২ বছর বৌদ্ধশাস্ত্র অধ্যয়ন করেন। সেখানে তিনি বহু পন্ডিতব্যক্তিকে যুক্তি-তর্কে পরাজিত করে ক্রমেই একজন অপ্রতিদ্বন্দী পন্ডিত হয়ে উঠেন। ফেরার পরে কিছু দিন শ্রীলংকায় অবস্থান করে ১০২৫ খ্রিস্টাব্দে ৪৪ বছর বয়সে তিনি আবার ভারতবর্ষে ফিরে আসেন। এ সময় বজ্রাসন মহাবোধি বিহারে (বর্তমান বৌদ্ধগয়া) আয়োজিত সংবর্ধনায় তার অসামান্য পান্ডিত্যের জন্য 'ধর্মপাল' উপাধি দেওয়া হয়। ভারতবর্ষে ফেরার পর ১৫ বছর ধরে তিনি ওদন্তপুরী ও সোমপুরী বিহারে অধ্যাপক ও পরিচালকের দায়িত্ব পালন করেন। বঙ্গদেশের রাজা প্রথম মহীপালের অনুরোধে বিক্রমশীলা মহাবিহারের প্রধান অধ্যক্ষের পদ গ্রহণ করেন। তিব্বতের রাজা হ্লা-লামা তাঁকে স্বর্ণ উপহার দিয়ে সেখানে ধর্ম প্রচারের আহ্বান জানান, কিন্তু দীপঙ্কর তা প্রত্যাখ্যান করেন। তবে তিব্বতের পরবর্তী রাজা চ্যান-চাব জ্ঞানপ্রভ তাঁকে পুনরায় আমন্ত্রণ করলে তিনি ১০৪১ সালে বিক্রমশীলা বিহার থেকে যাত্রা শুরু করে দুর্গম হিমালয় পর্বতমালা পাড়ি দিয়ে তিব্বতে যান। পথে নেপালের রাজা অনন্তকীর্তি তাঁকে সম্বর্ধনা দেন। নেপালের রাজপুত্র পথপ্রভা তাঁর কাছ থেকে বৌদ্ধধর্মে দীক্ষাগ্রহণ করেন। তিব্বতে পৌঁছে দীপঙ্কর রাজকীয় মর্যাদা লাভ করেন। এখনও সেখানকার মঠের প্রাচীরে এই সংবর্ধনার দৃশ্য আঁকা আছে। তিনি সেখানে মহাযান বৌদ্ধধর্ম প্রচার করেন। তিনি বৌদ্ধশাস্ত্র, চিকিৎসা ও কারিগরিবিদ্যা সম্পর্কে তিব্বতি ভাষায় দুইশ'রও বেশি বই রচনা, অনুবাদ ও সম্পাদনা করে তিব্বতবাসীদের মাঝে বিপুল খ্যাতি অর্জন করেন। তিব্বতবাসীরা গৌতম বুদ্ধের পরেই তাঁকে স্থান দেয় এবং তাঁকে 'জোবো ছেনপো' বা মহাপ্রভুরূপে মান্য করে। তারা তাঁকে "অতীশ" উপাধিতে ভূষিত করে। তিনি তিব্বতে বহু প্রাচীন সংস্কৃত পুঁথি আবিষ্কার করেন এবং নিজ হাতে সেগুলির প্রতিলিপি করে বাংলায় পাঠান। অতীতের তিব্বতের যেকোন আলোচনাতেই অতীশ দীপঙ্কর ঘুরে ফিরে আসেন। তিনি তিব্বতের ধর্ম, ইতিহাস, রাজকাহিনী, জীবনীগ্রন্থ, ও স্তোত্রনামা লেখেন। তাঁর মূল সংস্কৃত রচনাগুলি বর্তমানে বিলুপ্ত। তিনি তাঞ্জুর' নামের বিশাল তিব্বতি শাস্ত্রগ্রন্থ সংকলন করেছিলেন। এই মহাগ্রন্থে দীপঙ্করের ৭৯টি গ্রন্থের তিব্বতি অনুবাদ আছে। ১৩ বছর তিব্বতে বাস করার পর ১০৫৪ সালে বাহাত্তর বছর বয়সে তিব্বতের লাসা নগরীর অদূরে ঞেথাং বিহারে অতীশ দীপঙ্কর শেষ নিঃশ্বাস ত্যাগ করেন। ১৯৭৮ সালের ২৮শে জুন তাঁর পবিত্র দেহভস্ম চীন থেকে ঢাকার ধর্মরাজিক বৌদ্ধবিহারে রাষ্ট্রীয় মর্যাদার সাথে অনীত হয় এবং সেখানে এটি সংরক্ষণের ব্যবস্থা করা হয়। 

====

http://bn.wikipedia.org/wiki/%E0%A6%85%E0%A6%A8%E0%A6%BF%E0%A6%B2_%E0%A6%95%E0%A6%B0%E0%A6%9E%E0%A7%8D%E0%A6%9C%E0%A6%BE%E0%A6%87


অনিল করঞ্জাই (জন্ম জুন ২৭, ১৯৪০ - মৃত্যু মার্চ ১৮, ২০০১) ভারতবর্ষের একজন খ্যাতনামা বাঙালি চিত্রশিল্পী যিনি হাংরি আন্দোলন এর মাধ্যমে বাংলায় প্রথম পোস্টার কবিতার প্রচলন করেন । সূচিপত্র ১ জীবনী ২ হাংরি আন্দোলন ৩ আমেরিকা ৪ নূতন উদ্যম ৫ পুরস্কার ৬ তথ্যচিত্র ৭ তথ্যসূত্র ৮ বহিঃসংযোগ [সম্পাদনা] জীবনীঅনিল করঞ্জাই অবিভক্ত বঙ্গের রংপুরে (বর্তমান বাংলাদেশ০ জন্মগ্রহণ করেন । রংপুরে মৃত্তিকার পাড়ায় শৈশব অতিবাহিত করায় তিনি মাটির মূর্তি গড়ায় ছোটবেলা থেকেই আগ্রহী হন । দেশভাগের ফলে ১৯৪৭ সালে তঁদের পরিবার ভারতবর্ষে বিভিন্ন অঞ্চলে জীবিকার সন্ধানে ঘোরাঘুরির পর বেনারসের বাঙালিটোলায় থিতু হয় । অত্যধিক দারিদ্রের কারণে ম্যাট্রিক পাশ করার পর তিনি আনুষ্ঠানিক পড়াশুনা ছেড়ে ১৯৫৬ সালে প্রখ্যাত শিল্পী কর্ণমান সিংহের অধীনে ভারতীয় কলা কেন্দ্রে ভাস্কর্য শেখার বৃত্তি নিয়ে ১৯৫৯ পর্যন্ত ছাত্র ছিলেন । কিন্তু ক্রমশ তিনি ছবি আঁকায় আগ্রহী হন এবং ১৯৬০ সালে বেনারস হিন্দু বিশ্ববিদ্যালয়ের ভারত কলা ভবনে মিনিয়েচার পেইনটিঙ শেখার ক্লাসে ভর্তি হন । বেনারসে ছিত্রশিল্পী করুণানিধান মুখোপাধ্যায়ের সঙ্গে তাঁর পরিচয় হয়, এবং আরও কয়েকজন চিত্রশিল্পীর সঙ্গে মিলিত হয়ে 'গেরিলা পেইনটার্স' নামে একটি গোষ্ঙী গড়ে তোলেন । বাঙালিটোলায় তাঁদের স্টুডিওর পত্তন হয় এবং স্হানীয় প্যারাডাইস কেফেকে তাঁরা চিত্র প্রদর্শনীর গ্যালারিরূপে ব্যবহার আরম্ভ করেন । তার আগে বেনারে কোনো গ্যালারি ছিল না । [সম্পাদনা] হাংরি আন্দোলন১৯৬৩ সালে কলকাতায় অনিল করঞ্জাই ও করুণানিধান মুখোপাধ্যাবের সঙ্গে হাংরি আন্দোলন -এর স্রস্টা মলয় রায়চৌধুরীর পরিচয় হয় । হাংরি আন্দোলন এর ভাবতত্ব, কর্মকাণ্ড ও তৎসম্পর্কিত সংবাদ তাঁদের দুজনকে আকৃষ্ট করে এবং তাঁরা হাংরি আন্দোলন এ যোগ দেন । আন্দোলনের প্রয়োজনমত তাঁরা দুঃস্বপ্নময় পোস্টার ও প্রচ্ছদ আঁকা শুরু করেন এবং তা দ্রুত সাড়া ফ্যালে । অনিলের আঁকা কবিতা পোস্টারগুলি ছিল বাংলা সাহিত্যে প্রথম কবিতা-পোস্টার । গেরিলা পেইনটার্সের স্টুডিওয় বাঙালিটোলার হিপি-তরুণী অধ্যুষিত এলাকায় হাংরি আন্দোলনকারীদের যৌনতা ও মাদকের কর্মকান্ড সংবাদ মাধ্যমের দৌলতে কিম্বদন্তিতে পরিণত হয় । ১৯৬৫ সালে নেপাল সরকারের সাংস্কৃতিক উপদেষ্টা বাসু শশির আমন্ত্রণে আন্যান্য আন্দোলনকারীসহ অনিলও কাঠমাণ্ডু যান এবং সেখানে নিজের পেইনটিঙের প্রদর্শনী করেন । প্রদর্শনীর শেষে করুণানিধান নিজের পেইনটিঙগুলি পুড়িয়ে দেয়ায় তা সেখানের সংবাদপত্রে বিশেষ আকর্ষণীয় ব্যাপার হয়ে ওঠে । হাংরি আন্দোলন-এর ছবি আঁকা সম্পর্কিত ৪৮ নম্বর ইশতাহারটি লিখেছিলেন অনিল করঞ্জাই ও করুণানিধান মুখোপাধ্যায় । হিন্দি ভাষায় তাঁদের দখল থাকায় ভারতবর্ষের মূল ভূখণ্ডে হাংরি আন্দোলনকে দ্রত ছড়িয়ে দিতে তাঁরা সাহায্য করেন । এই সময় অনিল একজন মার্কিন হিপি মহিলাকে হিন্দু মতে বিবাহ করেন । ১৯৭২ সালে অনিল ললিতকলা অকাদেমি পুরস্কার পান । [সম্পাদনা] আমেরিকা১৯৬৫ সালে মামলা - মকদ্দমার দরুন হাংরি আন্দোলন ফুরিয়ে যায় এবং বামপন্হী আন্দোলন একটি ভিন্ন মাত্রায় দেখা দিলে অনিল করঞ্জাই ও করুণানিধান মুখোপাধ্যায় বামপন্হী সাংস্কৃতিক আন্দোলনে যোগ দেন । ষাট দশকের শেষে নকশাল আন্দোলন আরম্ভ হওয়ায় তাঁরা দুজনে বৈপ্লবিক বামপন্হায় যোগ দেন; প্রশাসন তাঁদের বিরক্ত করা আরম্ভ করলে অনিল করঞ্জাই তাঁর বিদেশিনী স্ত্রীকে নিয়ে দিল্লি এবং করুণানিধান মুখোপাধ্যাব পাটনায় চলে যান । দিল্লিতেও বামপন্হী আন্দোলন জওহারলাল বিশ্ববিদ্যালয়ের ছাত্রদের কারণে দ্রুত ছড়িয়ে পড়ছিল । প্রশাসন অনিলকে সতর্ক করলে আনিলের স্ত্রী আতঙ্কিত হন এবং আনিলকে নিয়ে আমেরিকায় চলে যান । তাঁর ছবি আঁকার নূতন দরজা খুলে যাবে, এই আশায় অনিল আমেরিকা যেতে রাজি হন । কিন্তু আমেরিকায় তাঁর স্ত্রী নিজের পৈত্রিক বাসা ওয়াশিংটন ডি সি শহরে থাকার নির্ণয় নিলে অনিল মুষড়ে পড়েন । তাঁর স্ত্রী ওয়াশিংটন ডি সিতে ভালো চাকরি পাবার দরুন তাঁদের জীবনযাত্রা অনেক সহজ হয়ে ওঠে বটে তবে তা আনিলের পক্ষে সুখকর হয়নি । ওয়াশিংটন ডি সি শিল্পীদের শহর নয় । নিউ ইয়র্কে গিয়ে থাকার জন্য ওয়াশিংটন ডি সিতে অনিল কয়েকটি প্রদর্শনী করেন কিন্তু দারিদ্র ও দঃস্বপ্নময় তৈলচিত্রগুলি বেশি দাম পায় না । স্ত্রীকে বিবাহবিচ্ছেদ দিয়ে অনিল ভারতবর্ষে ফিরে আসেন । [সম্পাদনা] নূতন উদ্যমভারতবর্ষে ফিরে আসার পর অনিল করঞ্জাই পুনরায় বামপন্হী সাংস্কৃতিক আন্দোলনে যোগ দেন এবং সেই সূত্রে তাঁর সঙ্গে ব্রিটিশ গবেষক জুলিয়েট রেনোল্ডসের পরিচয় হয় । তাঁরা বিবাহসূত্রে আবদ্ধ না হলেও একত্রে থাকতেন । আনিলকে নূতন উদ্যমে জীবন্ত করে তোলেন জুলিয়েট; সে সম্পর্ক তাঁদের আজীবন ছিল ।জুলিয়েটের সংস্পর্শে অনিলের ছবিগুলি বিক্রয়যোগ্য হয়ে উঠতে পেরেছিল ।অনিল যখন দেশে ফিরলেন তখন করুণানিধান মুখোপাধ্যায় পাটনা থেকে দিল্লিতে চলে এসেছিলেন । অনিলের মৃত্যুর পর অনিলের কাজের সংরক্ষণ এবং অনিল সম্পর্কে গবেষণার কাজ চালিয়ে গেছেন জুলিয়েট । অনিল দেশে ফেরার পর বামপন্হী সাংস্কৃতিক আন্দোলন তৃণমূল স্তর পর্যন্ত শিকড় বিস্তার করে ফেলেছিল; অনিল ও জুলিয়েট ভারতবর্ষের প্রত্যন্ত গ্রামাঞ্চলে যেতেন এবং ভিন্ন ভিন্ন অঞ্চলের লৌকিক ছবি আঁকার শৈলীর সঙ্গে পরিচিত হতেন । এই অভি্ঞ্জতা বিপুল পরিবর্তন এনেছিল আনিলের ছবি আঁকায় এবং লেখায় । শ্রীমতী রেনোল্ডস ছিলেন ভারতীয় ভাস্কর্য বিষেশজ্ঞ । [সম্পাদনা] পুরস্কার১৯৭২ সালে ললিতকলা অকাদেমি পুরস্কারসহ একাধিক পুরস্কারে সন্মানিত । 

====

http://bn.wikipedia.org/wiki/%E0%A6%85%E0%A6%A8%E0%A6%BF%E0%A6%B6%E0%A7%8D%E0%A6%9A%E0%A6%AF%E0%A6%BC%E0%A6%A4%E0%A6%BE_%E0%A6%A8%E0%A7%80%E0%A6%A4%E0%A6%BF


কোন কণিকার অবস্থান এবং ভরবেগ, একিসাথে নিখুঁতভাবে জানা সম্ভব না, অবস্থান নিখুঁতভাবে পরিমাপ করতে গেলে ভরবেগের মানে ভুলের পরিমাণ বাড়বে, আবার ভরবেগ নিখুঁতভাবে পরিমাপ করতে গেলে অবস্থানের মানে ভুলের পরিমাণ বাড়বে -- এই নীতিটিকে অনিশ্চয়তা নীতি বলা হয়। জার্মান পদার্থবিজ্ঞানী ওয়ার্নার হাইজেনবার্গ এই মৌলিক নীতিটি আবিষ্কার করেন। আমরা যখন মসৃণ টেবিলে হাত বুলাই, মনে হয় এতে বুঝি কোন বন্ধুরতা নেই, কিন্তু অনুবীক্ষণ যন্ত্রের নিচে দেখলে টেবিলের পৃষ্ঠতলে অসংখ্য খাঁদ দেখা যাবে। অর্থাৎ, টেবিলের প্রকৃত স্বরূপ বুঝতে অনুবীক্ষণ যন্ত্রের ফোটন আমাদের হাতের চেয়ে অনেক বেশী কার্যকরী। একিভাবে একটি গতিশীল ইলেকট্রনের অবস্থান জানতে যদি ফোটন নিক্ষেপ করি, ইলেকট্রনের ভরবেগ ফোটনের সাথে সংঘর্ষের কারণে পালটে যাবে। ইলেকট্রনের ভরবেগ সঠিকভাবে জানতে এমন ফোটন দরকার যার শক্তি কম, যাতে এটা ইলেকট্রনটির ভরবেগকে প্রভাবিত না করতে পারে। কিন্তু আমরা জানি ফোটনের শক্তি এর কম্পাঙ্কের সমানুপাতিক। অর্থাৎ, কম শক্তির ফোটনের কম্পাঙ্ক কম তথা তরঙ্গ দৈর্ঘ্য বেশী হবে। ফলে এমন বড়সড় ফোটন ইলেকট্রনের অবস্থান ঠিকভাবে নির্ণয় করতে ব্যর্থ হবে, যেমন আমাদের হাত ব্যর্থ হয় টেবিলের অমসৃণ পৃষ্ঠকে অনুধাবন করতে। আবার আমরা যদি ছোট(তরঙ্গ দৈর্ঘ্য কম তথা কম্পাঙ্ক বেশী) ফোটন ব্যবহার করি, তাহলে অনুবীক্ষণ যন্ত্রের মত, এটা ইলেকট্রনের অবস্থান ভালোভাবে নির্ণয় করলেও, এমন ফোটনের শক্তি বেশী থাকায় ইলেকট্রনের ভরবেগ পালটে দেবে। এভাবে অনিশ্চয়তা নীতি সবসময়ই প্রযোজ্য থাকবে। অবস্থান ও ভরবেগের অনিশ্চয়তাকে যথাক্রমে Δx এবং Δp দ্বারা প্রকাশ করলে, অনিশ্চয়তা নীতিটিকে নিম্নরূপে গাণিতিকভাবে প্রকাশ করা যায়, যেখানে হলো লঘুকৃত প্ল্যাংকের ধ্রুবক (প্ল্যাংকের ধ্রুবককে ২π দিয়ে ভাগ করলে এটা পাওয়া যায়)। একইভাবে, কৌণিক অবস্থান ও কৌণিক ভরবেগের অনিশ্চয়তাকে যথাক্রমে Δθ এবং ΔL দ্বারা প্রকাশ করলে, আনিশ্চয়তা নীতিটিকে নিম্নরূপে গাণিতিক ভাবে প্রকাশ করা যায়

====

http://bn.wikipedia.org/wiki/%E0%A6%85%E0%A6%A8%E0%A7%81%E0%A6%AA_%E0%A6%9C%E0%A6%BE%E0%A6%B2%E0%A7%8B%E0%A6%9F%E0%A6%BE


অনুপ জালোটা হচ্ছেন - ভারতীয় সঙ্গীতের উল্লেখযোগ্য ধারা ভজন এবং উর্দু গীতধারা গজলের খ্যাতিমান ভারতীয় গায়ক। ভজনে অসামান্য দক্ষতা ও নিপুণতার জন্যে ইতোমধ্যেই তিনি ভজন সম্রাট নামে আখ্যায়িত হয়েছেন।[১] সূচিপত্র ১ প্রাথমিক জীবন ২ জীবিকা ৩ ব্যক্তিগত জীবন ৪ সম্মাননা ও স্বীকৃতি ৫ সঙ্গীত ভুবনে ৬ আরো দেখুন ৭ তথ্যসূত্র ৮ বহিঃসংযোগ [সম্পাদনা] প্রাথমিক জীবন অনুপ জালোটার জন্ম বর্তমান উত্তরাখণ্ড রাজ্যের নৈনিতালে। তাঁর পিতা ছিলেন পাঞ্জাবের "শাম চৌরাসি" ঘরানার বিখ্যাত ভজন গায়ক পুরুষোত্তম দাস জালোটা। অনুপ জালোটার শিক্ষা উত্তরপ্রদেশের লখনউতে। তিনি প্রথমে সোনালি জালোটাকে বিবাহ করেছিলেন। তাঁর সঙ্গে বিবাহবিচ্ছেদের পর অনুপ জালোটা তাঁর এক সময়কার তবলাশিল্পী ও বন্ধু রূপ কুমার রাঠোরকে বিবাহ করেন। বর্তমানে অনুপের ভাই অজয় জালোটা যুক্তরাষ্ট্রের ক্যালিফোর্নিয়ায় বসবাস করছেন। তার আরও ভাই-বোন আছে। এক বড় ভাই অনিল জালোটা এবং দু'বোন - অঞ্জলি ধীর এবং অনিতা মেহরা। [সম্পাদনা] জীবিকা আকাশবাণীতে কোরাস গায়ক হিসেবে সঙ্গীতকে পেশা হিসেবে গ্রহণ করেন অনুপ জালোটা। তিনি সাধারণত সন্তুর, ঢোলক, সারদ, সারেঙ্গি, বেহালা, সেতার, তবলা, গিটার ইত্যাদি বাদ্যযন্ত্র ব্যবহার করেন। তিনি ৮টি বিভিন্ন ভাষায় গান গেতে পারেন। এ পর্যন্ত দেড় সহস্রাধিক ভজন, গজল এবং অন্যান্য গান রেকর্ড করেছেন অনুপ জালোটা। ৫টি মহাদেশের চার শতাধিক শহরে প্রায় পাঁচ হাজার বার সরাসরি অনুষ্ঠানে অংশ নিয়েছেন তিনি। ৩০ বছর ধরে ভজন এবং গজল নিয়ে দুই শতাধিক এলবাম প্রকাশ করেছেন। [সম্পাদনা] ব্যক্তিগত জীবনভারতের সাবেক প্রধানমন্ত্রী ইন্দার কুমার গুজরালের নাতি মেধাকে বিয়ে করেছেন অনুপ। তাদের সংসারে মুম্বাইয়ে অধ্যয়নরত আর্যমান নামে ১৪ বছরের একটি সন্তান আছে। [সম্পাদনা] সম্মাননা ও স্বীকৃতি অনুপ জালোটা ১০০ সোনা, প্লাটিনাম এবং মাল্টি-প্লাটিনামের ডিস্ক রেকর্ড করছেন। [সম্পাদনা] সঙ্গীত ভুবনেযে সকল জনপ্রিয় ভজন এবং গজলে অনুপ জালোটা অংশ নিয়েছেন সেগুলো নিম্নে দেয়া হলো :- ■এ্যাইসি লাগি লগন ■কাটেগি ইয়ে জিন্দেগী আব রোতে রোতে ■চাঁদ অঙ্গদাইয়ান লে রাহা হ্যায় ■তুম কিয়া সমঝো তুম কিয়া জানো ■তুমহারে শহর কা মৌসম ■মে নজর সে পি রাহা হু ■মেরে কবর পার পাতে হুয়ে ■রঙ দে চুনারিয়া ■রুক সে পর্দা হাতা দে ■লা পিলা ডে সাকিয়া ■লাগা চুনারি মে দাগ ■হার সে আচি তো কাহিন আয়নে কি কিসম হোগি ■শ্রী হনুমান চলিসা 

====

http://bn.wikipedia.org/wiki/%E0%A6%85%E0%A6%81%E0%A6%A6%E0%A7%8D%E0%A6%B0%E0%A7%87_%E0%A6%AE%E0%A6%BE%E0%A6%B2%E0%A6%B0%E0%A7%8B


অঁদ্রে মালরো (ফরাসি ভাষায়: André Malraux) (৩রা নভেম্বর, ১৯০১ – ২৩শে নভেম্বর, ১৯৭৬) ফরাসি ঔপন্যাসিক, প্রত্নতত্ত্ববিদ, শিল্পকলা তাত্ত্বিক, রাজনৈতিক কর্মী এবং সরকারী কর্মকর্তা, যাঁর লেখা বিংশ শতাব্দীর সংস্কৃতিতে বিরাট অবদান রেখেছে। মালরো ১৯০১ সালের ৩রা নভেম্বর প্যারিসের এক স্বচ্ছল পরিবারে জন্ম নেন। তিনি প্যারিসের একোল দে লঁগ ওরিয়াঁতাল (l'École des Langues orientales, বর্তমান নাম Institut national des langues et civilisations orientales)-এ শিক্ষা লাভ করেন। ১৯২৩ সালে ২১ বছর বয়সে প্রত্নতাত্ত্বিক গবেষণার কাজে তিনি সস্ত্রীক ইন্দোচীন উপদ্বীপের ক্যাম্বোডিয়াতে যান। সেখানে ফ্রান্সের বিরুদ্ধে আন্নামীয়দের স্বাধীনতা সংগ্রামে তিনি সক্রিয় হয়ে পড়েন। ১৯২৫-২৭ সালে চীনের গৃহযুদ্ধে তিনি কুওমিন্তাংয়ের পক্ষে সক্রিয় অংশগ্রহণ করেন। মালরো তাঁর এশীয় অভিজ্ঞতাকে পটভূমি করে তিনটি উপন্যাস লেখেন: লে কোঁকেরঁ Les Conquérants (১৯২৮), লা ভোয়া রইয়াল La Voie royale (১৯৩০) এবং লা কোঁদিসিওঁ উমেন La Condition humaine (১৯৩৩)। এদের মধ্যে শেষেরটি মর্যাদাপূর্ণ প্রি গোঁকুর (Prix Goncourt) পুরস্কার জেতে এবং আন্তর্জাতিক খ্যাতি কুড়ায়। হিটলারের অধীন জার্মানিতে ভ্রমণের পর লেখেন তাঁর পরবর্তী উপন্যাস ল্য তঁ দু মেপ্রি Le Temps du mépris (১৯৩৫)। ১৯৩৬-১৯৩৯ সালে রাজার অনুগত হয়ে স্পেনের গৃহযুদ্ধে যোগ দেন। সেখানে তিনি একটি স্কোয়াড্রনের বিমানচালক ছিলেন। এই গৃহযুদ্ধের অভিজ্ঞতাকে আশ্রয় করে তিনি লেখেন লেস্পোয়ার L'Espoir (১৯৩৭) নামের উপন্যাস। দ্বিতীয় বিশ্বযুদ্ধের সময় মালরো স্বেচ্ছাসেবী প্রাইভেট হিসেবে অংশ নেন। তাঁকে জার্মানরা বন্দী করে, কিন্তু তিনি পালিয়ে যান। এরপর তিনি ফরাসি প্রতিরোধের একজন কর্নেল হিসেবে কাজ করেন এবং পুনরায় বন্দী হন। প্রথম জীবনে সাম্যবাদের সাথে জড়িত থাকলেও ১৯৪৫-১৯৪৬ সালে তিনি ফ্রান্সের রাষ্ট্রপতি শার্ল দ্য গোলের অন্তর্বর্তীকালীন সরকারের তথ্যসচিব হন। ১৯৫৯ থেকে ১৯৬৯ সাল পর্যন্ত তিনি ফ্রান্সের সংস্কৃতি বিষয়ক মন্ত্রী ছিলেন। এরপর তিনি অবসর জীবনে চলে যান এবং প্যারিসের এক শহরতলীতে বাস করা শুরু করেন। ১৯৭৬ সালের ২৩শে নভেম্বরে মৃত্যুর আগ পর্যন্ত তিনি লেখালেখি চালিয়ে যান। মালরো নন্দনতত্ত্বের উপর প্রচুর লিখেছেন। তাঁর প্‌সিকোলোজি দ্য লার Psychologie de l'art (১৯৪৭-৪৯) নন্দনতত্ত্বের উপর একটি গুরুত্বপূর্ণ গ্রন্থ। এটি পরবর্তীতে সংক্ষিপ্তাকারে লে ভোয়া দু সিলঁস Les Voix du silence (১৯৫১) নামে প্রকাশিত হয়। এছাড়া লা মেতামর্ফোজ দে দিও La Métamorphose des dieux (তিন খণ্ড, ১৯৫৭, ১৯৭৪, ১৯৭৬) এবং ল্য ত্রিয়ঁগ্ল নোয়ার Le Triangle noir (১৯৭০) গ্রন্থগুলিও শিল্পকলার উপর লেখা। অন্যান্য গুরুত্বপূর্ণ গ্রন্থের মধ্যে আছে লে নোয়াইয়ে দু লালতেনবুর্গ Les Noyers de l'Altenburg (১৯৪৮)। মালরো তার সমসাময়িক ঘটনাবলির সাথে পূর্ণভাবে সম্পৃক্ত ছিলেন। ১৯৬৭ সালে তাঁর আত্মজীবনী অঁতিমেমোয়ার Antimémoires-এর প্রথম খণ্ড প্রকাশিত হয়। ১৯৭২ সালে প্রকাশিত লে শেন কোঁ আবা Les Chênes qu'on abat ছিল জীবদ্দশায় প্রকাশিত তাঁর শেষ গ্রন্থ। 

====

http://bn.wikipedia.org/wiki/%E0%A6%85%E0%A6%95%E0%A7%87%E0%A6%AF%E0%A6%BC%E0%A6%BE%E0%A6%A8%E0%A7%8B%E0%A6%B8


গ্রিক পুরাণে অকেয়ানোস (প্রাচীন গ্রিক ভাষায়: Ὠκεανός অকেআনোস্‌) ছিলেন বারোজন তিতানদের একজন। তিনি ছিলেন সমস্ত সামুদ্রিক জলভাগের আদি দেবতা (তিতানদের পরাজয়ের পর পোসাইডন সমুদ্রের দেবতা হন)। অকেয়ানোসের সাথে তার বোন তেথুসের বিয়ে হয় এবং তেথুসের গর্ভে তার ঔরসে ৩০০০ অকেয়ানিদের জন্ম হয়। এছাড়া ওসিয়ানাস ও টেথিসের মিলনে নদী-দেবতাদেরও জন্ম হয়। প্রাচীনকালের গ্রিক ভাস-পেইন্টিং এ তাকে ষাঁড়ের মত শিংওয়ালা ও পায়ের বদলে মাছের লেজ বিশিষ্ট একজন সমুদ্র-দেবতা হিসাবে দেখানো হয়েছে।

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%9F%E0%A7%8B%E0%A6%AC%E0%A6%B0_%E0%A6%AC%E0%A6%BF%E0%A6%AA%E0%A7%8D%E0%A6%B2%E0%A6%AC


অক্টোবর বিপ্লব (রুশ ভাষা : Октябрьская революция) অথবা নভেম্বর বিপ্লব (গ্রেগোরিয়ান বর্ষপঞ্জী অনুসারে) অথবা মহান অক্টোবর সমাজতান্ত্রিক বিপ্লব (রুশ ভাষা : Великая октябрьская социалистическая революция) অথবা বলশেভিক বিপ্লব হল রাশিয়ায় ঘটিত একটি রাজনৈতিক বিপ্লব যা ১৯১৭ সালের রুশ বিপ্লবের একটি অংশবিশেষ। এটি জুলিয়ান বর্ষপঞ্জী অনুসারে ২৫ অক্টোবর ১৯১৭ এবং গ্রেগোরিয়ান বর্ষপঞ্জী অনুসারে ৭ নভেম্বর ১৯১৭ তারিখে সেন্ট পিটার্সবার্গে একটি সশস্ত্র অভ্যুত্থানের দ্বারা সংঘটিত হয়েছিল।

====

http://bn.wikipedia.org/wiki/%E0%A6%85%E0%A6%95%E0%A7%8D%E0%A6%9F%E0%A7%8B%E0%A6%AC%E0%A6%B0_%E0%A7%A8%E0%A7%AA


অক্টোবর ২৪ গ্রেগরিয়ান বর্ষপঞ্জী অনুসারে বছরের ২৯৭ তম (অধিবর্ষে ২৯৮ তম) দিন। সূচিপত্র ১ ঘটনাবলী ২ জন্ম ৩ মৃত্যু ৪ ছুটি ও অন্যান্য ৫ বহি:সংযোগ [সম্পাদনা] ঘটনাবলী■৬৯ - দানিয়ুব সেনবাহিনীর সেনাপতি অ্যান্টনিয়াস প্রিমিয়াসের অধিনে বেদ্রিয়াকামের দ্বিতীয় যুদ্ধ,তিঁনি ভেস্পেসিয়ানের অনুগত হন। তাঁর সেনাবাহিনী সম্রাট ভিটেলিয়াসের বাহিনীকে পরাজিত করে। ■১১৪৭ - চার মাস অবরধের পর ক্রুসেডার সৈন্যদের নেতৃত্ত্ব নেন আফনসো হেনরিকস্,লিসবন পুনরদ্ধার করেন। ■১২৬০ - ফ্রান্সের রাজা নবম লুইসের উপস্থিতিতে চারট্রেসের গির্জা উৎসর্গ করা হয়।যা বর্তমানে ইউনেস্কো ঘোষিত বিশ্ব ঐতিহ্যের অন্তর্ভুক্ত। ■১২৬০ - মিশিরের মামলুক সুলতান সাইফ আদ্দিন কুতুয কে গোপনে খুন করা হয় । ■১৩৬০ - দ্বিতীয় রয়ানক কলনির গভর্নর জন হোয়াইট তার সঙ্গীদের খুঁজে না পেয়ে ব্যার্থ হয়ে ইংল্যান্ডে ফিরে আসেন। ■১৬৪৮ - ত্রিশ বছর যুদ্ধের পর ওয়েস্ট ফেলিয়ার শান্তি চুক্তি স্বাক্ষরিত হয়। ■১৭৯৫ - পোল্যান্ড-লিথুনিয়ান কমনওয়েলথ অস্ট্রিয়া,প্রুশিয়া এবং রাশিয়া এই তিনটি ভাগে বিভক্ত হয়। ■১৮১২ - নেপলিয়ানের যুদ্ধঃ গোলাগোলি ক্রমশ মালয়ারস্লাভেতস হতে মস্কোর সন্নিকটে সরে আসে। ■১৮৫৭ - ইংল্যান্ডের শিফিল্ড শহরে পৃথিবীর সর্বপ্রথম ফুটবল ক্লাব,শিফিল্ড এফ. সি প্রতিষ্ঠিত হয়। ■১৮৬১ - বিশ্বের প্রথম এ্যাসোসিয়েশন ফুটবল স্টেডিয়াম গুডিসন পার্ক উন্মুক্ত করা হয়। ■১৯০১ - এ্যানি এডিসন টেইলর,একটি পিপার ভিতরে করে সর্বপ্রথম নায়াগ্রা জলপ্রাতন পার হন। ■১৯১১ - অভরিল রাইট্ তাঁর আবিস্কৃত উরজাহাজে করে নর্থ ক্যারলিনাআর আকাশে নয় মিনিট পাঁচল্লিশ সেকেন্ড ভেসে বেরান। ■১৯১২ - প্রথম বল্কান যুদ্ধঃ সার্বিয়ানদের বিজয়ের মাধ্যমে কুমানোভের যুদ্ধের অবসান ঘটে। ■১৯১৭ - প্রথম বিশ্বযুদ্ধে অস্ট্র-ইতালিয়ান কাপরেতোর সম্মুখ যুদ্ধ শুরু। ■১৯৩১ - জর্জ ওয়াশিংটন ব্রীজ জনগণের যাতায়াতের জন্য উন্মুক্ত করা হয়। ■১৯৪৪ - দ্বিতীয় বিশ্বযুদ্ধঃ লেয়ট গালফ যুদ্ধে জাপানের যুদ্ধবিমান যুইকাকু এবং মুসাশি নামের একটি যুদ্ধজাহাজ ডুবে যায়। ■১৯৪৫ - জাতিসংঘের যাত্রা শুরু। ■১৯৪৬ - ভি-২ নং ১৩ নামক নভোযান বহিঃমন্ডল থেকে পৃথিবীর ছবি তুলতে সমর্থ হয়। ■১৯৪৭ - ওয়াল্ট ডিজনী "হাউস আন-আমেরিকান এ্যাক্টিভিটিস কমিটী" দৃঢ়ভাবে সমর্থন করেন। ■১৯৫৪ - ডুইট ডি. আইসেনহাওয়ার আমেরিকার পক্ষে সাওথ ভিয়েতনামের সমর্থন করেন। ■১৯৫৭ - আমেরিকান বিমানবাহিনী সামরিক ব্যাবহারে জন্য "X-২০ ডায়না-সয়ার " কর্মসুচী চালু করে। ■১৯৬৪ - যুক্তরাজ্য থেকে উত্তর রোডেশিয়া স্বাধিনতা অর্জন করে। ■১৯৮৪ - চালু হল কলকাতা মেট্রো। ■১৯৮৬ - হিথরোতে বোমাহামলার জন্য নেযার হিন্দাওয়ি কে ৪৫ বছর কারাবাসের আদেশ দেয় ব্রিটিশ কোর্ট। ■২০০৩ - কনকর্ডের সর্বশেষ ফ্লাইট। ■২০০৫ - ওইয়িলমা নামক হারিকেনটি ফ্লোরিডায় ভূমিধসের সৃষ্টি করে যার ফলে প্রায় ২০.৬ বিলিয়ন ডলারের ক্ষতি হয়। ■২০০৮ - "ব্লাডি ফ্রাইডে", এইদিন বিশ্ব অর্থনীতিতে ইতিহাসের সবচেয়ে বড় ধ্বস নামে। শেয়ারবাজারের সূচক প্রায় ১০% পর্যন্ত নেমে যায়। [সম্পাদনা] জন্ম■১৬৩২ - ডাচ্ অনুজীব বিজ্ঞানী এ্যান্টন ভন লীউওনহাক। ■১৬৭৫ - ইংরেজ সেনা এবং রাজনীতিবীদ রিচার্ড টেম্পল। ■১৭১০ - ইংলিশ ক্যাথলিক প্রিস্ট এবং লেখক আলবার্ট বাটলার। ■১৭৭৫ - বাহাদুর শাহ জাফর, মুঘল সাম্রাজ্যের শেষ সম্রাট। ■১৮০৪ - জার্মান ফিজিস্ট ওয়েলহাম এডুয়ার্ড ওয়েবার। ■১৮১১ - জার্মানসঙ্গীত পরিচালক ফার্ডিনান্ড হিটলার। ■১৮৫৪ - জার্মান রসায়নবীদ হেন্ড্রিক উইলিয়াম। ■১৮৮৭ - স্পেনের রানি ভিক্টরিয়া উইজেন অভ ব্যাটেনবার্গ। ■১৮৯১ - ডমিনিকান রিপাবলিকের রাষ্ট্রপতি রাফায়েল মলিনা-ট্রুজিলো। ■১৮৯৪ - বাঙ্গালী লেখক বীভূতিভূষন মুখপাধ্যায়। ■১৮৯৯ - ফেরহাত আব্বাস, আলজেরীয় রাজনৈতিক নেতা এবং প্রথম রাষ্ট্রপতি। ■১৯০৬ - রাশিয়ান গণিতবীদ আলেকজান্ডার জেলফন্ড। ■১৯২৯ - শামসুর রাহমান, প্রখ্যাত বাংলাদেশী কবি। ■১৯৩০ - মালায়শিয়ার বাদশাহ সুলতান আহমাদ শাহ। ■১৯৩২ - নোবেল পদক প্রাপ্ত কানাডিয়ান অর্থনীতিবীদ রবার্ট মান্ডেল। ■১৯৮১ - ভারতীয় অভিনেত্রী মল্লিকা শারাওয়াত। ■১৯৮৫ - ইংরেজ ফুটবল খেলোয়ার ওয়েন রুনী। ■১৯৮৬ - ইংরেজ ফুটবল খেলোয়ার জন রুডি। [সম্পাদনা] মৃত্যু■১২৬০ - মিশরের মামলুক সুলতান সাইফ আদ্দিন কুতুয। ■১৫৩৭ - ইংল্যান্ডের রাজা অষ্টম হেনরির তৃতীয় স্ত্রী জেন সেইমুর। ■২০০১ - জার্মান নিও নাৎসী হারম্যান গ্যাভিরিয়া। [সম্পাদনা] ছুটি ও অন্যান্য■জাম্বিয়ার স্বাধীনতা দিবস। ■জাতিসংঘ দিবস। [সম্পাদনা] বহি:সংযোগ 

====

http://bn.wikipedia.org/wiki/%E0%A6%85%E0%A6%96%E0%A6%BF%E0%A6%B2_%E0%A6%AD%E0%A6%BE%E0%A6%B0%E0%A6%A4%E0%A7%80%E0%A6%AF%E0%A6%BC_%E0%A6%B9%E0%A6%BF%E0%A6%A8%E0%A7%8D%E0%A6%A6%E0%A7%81_%E0%A6%AE%E0%A6%B9%E0%A6%BE%E0%A6%B8%E0%A6%AD%E0%A6%BE


অখিল ভারতীয় হিন্দু মহাসভা (হিন্দি: अखिल भारत हिन्दू महासभा, ইংরেজি: All-Indian Hindu Assembly) একটি হিন্দু জাতীয়তাবাদী সংগঠন। ১৯১৫ সালে মুসলিম লীগ ও ধর্মনিরপেক্ষ ভারতীয় জাতীয় কংগ্রেসের বিরুদ্ধে এই দলটি প্রতিষ্ঠিত হয়। দলের সভাপতি ছিলেন বিনায়ক দামোদর সাভারকর ও সহ-সভাপতি ছিলেন কেশব বলীরাম হেডগেয়ার। হেগওয়ার পরবর্তীকালে মহাসভা ত্যাগ করে রাষ্ট্রীয় স্বয়ংসেবক সংঘ গঠন করেন। ভারতের স্বাধীনতা অর্জন ও গান্ধীহত্যার পর হিন্দু মহাসভার বহু সদস্য শ্যামাপ্রসাদ মুখোপাধ্যায়ের নেতৃত্বাধীন ভারতীয় জন সংঘে যোগদান করেন। শ্যামাপ্রসাদ মহাসভায় মুসলমান সদস্য অন্তর্ভুক্ত করার প্রস্তাব রাখলে সাভারকর তা খারিজ করে দেন। এরপর শ্যামাপ্রসাদ মহাসভা ত্যাগ করেন এবং রাষ্ট্রীয় স্বয়ংসেবক সংঘের নিয়ন্ত্রণ ও তত্ত্বাবধানে একটি পৃথক রাজনৈতিক দল গঠনের জন্য সংঘের সঙ্গে হাত মেলান। হিন্দু জনতার মধ্যে সাভারকরের ক্রমবর্ধমান জনপ্রিয়তার কারণে সংঘপ্রধান মাধব সদাশিব গোলওয়ালকর কিছুটা প্রভাবান্বিত মনে করতে শুরু করেন। ফলে সংঘ ও মহাসভার সম্পর্কের অবনতি হয়। সরকারিভাবে এখনও মহাসভা একটি রাজনৈতিক দল হলেও, যথেষ্টসংখ্যক ভোট না পাওয়ায় এটির কোনও স্বীকৃত প্রতীক নেই। তাই এখন বিভিন্ন কেন্দ্র থেকে বিভিন্ন প্রতীকে এই দল ভোট লড়ে থাকে। শাহজাহানপুরের বিষানচন্দ্র শেঠ হিন্দু মহাসভার অন্যতম বরিষ্ঠ সাংসদ।

====


http://bn.wikipedia.org/wiki/%E0%A6%85%E0%A6%97%E0%A6%BE%E0%A6%B8%E0%A7%8D%E0%A6%9F%E0%A6%BE_%E0%A6%85%E0%A7%8D%E0%A6%AF%E0%A6%BE%E0%A6%A1%E0%A6%BE_%E0%A6%95%E0%A6%BF%E0%A6%82


অগাস্টা অ্যাডা বা লাভলেসের কাউন্টেস(ডিসেম্বর ১০, ১৮১৫ - নভেম্বর ২৭, ১৮৫২) কে কম্পিউটার প্রোগ্রামিং ধারণার একজন প্রবর্তক মনে করা হয়। তিনি চার্লস ব্যাবেজের অ্যানালাইটিক এঞ্জিনের একটি বর্ণনা লেখেন। পুরো নাম তাঁর অ্যাডা অগাস্টা কিং, আর ডাকা হতো কাউন্টেস অফ লাভলেস বা শুধুই অ্যাডা লাভলেস নামে। তাঁর জন্ম হয় লন্ডনের সম্ভ্রান্ত পরিবারে কবি লর্ড বায়রনের কন্যা এবং একমাত্র সন্তান হিসেবে। অ্যাডা মাত্র ৩৬ বছর বেঁচে ছিলেন। ১৮৫২ সালের ২৭ নভেম্বর তাঁর মৃত্যু হয়, জরায়ুর ক্যান্সার এবং অতিরিক্ত রক্তক্ষরণে। স্যার চার্লস উইলিয়াম ব্যাবেজ যখন তার ডিফারেন্স মেশিন বা এনালিটিক্যাল এঞ্জিন নামক কম্পিউটার আবিষ্কারের নেশায় মত্ত, তখন অ্যাডা তার গণিতবিষয়ক বিশ্লষণী ক্ষমতার দ্বারা বুঝতে পেরেছিলেন এই কম্পিউটারগুলোর নাম্বার ক্রাঞ্চিং এর অমিত সম্ভাবনা সম্পর্কে । সে চার্লস ব্যাবেজ তাই লিখে গেছেন তাঁর Decline of Science in England বইয়ে। আর এমন একটা সময়ে এই অসামান্যা নারী চার্লস ব্যাবেজকে যেসব সম্ভাবনার কথা জানান তা তার কাজকে আরো বেগবান করেছিল। অ্যাডা অগাস্টা’কে এখন বিশ্বের প্রথম কম্পিউটার প্রোগ্রামার ধরা হয়। বায়রনের সৎ-বোন অগাস্টা লেই এর নামে মেয়ের নাম রাখা হয়, আর বায়রন তাকে অ্যাডা নাম দেন। মাত্র একমাস যখন অ্যাডা’র বয়স তখন থেকে তার মা অ্যানাবেলা তাকে নিয়ে আলাদা হয়ে যান। ছোট থেকেই অ্যাডা কিছুটা অসুস্থ্তায় ভূগছিলেন, প্রচণ্ড মাথাব্যথা হতো এবং দৃষ্টি প্রতিবন্ধকতা হতো। ১৮২৪ সালে তাঁর বাবা মারা যান, যদিও তিনি তার দায় বহন করতেন না। ১৮২৯ থেকে তিনি হাম এবং পক্ষাঘাতগ্রস্ততায় ভূগছিলেন। কিন্তু ক্র্যাচে ভর দিয়ে হলেও শিক্ষা চালিয়ে গিয়েছেন। ১৮৩২ এ যখন তাঁর বয়স ১৭ তখন তার বিশেষ গাণিতিক প্রতিভার স্ফুরণ ঘটে। তাঁর ছেলেবেলা থেকেই মা তাঁকে গণিতে দক্ষ করে তুলতে চাইতেন বাবার প্রভাব যাতে কোনোভাবেই মেয়ের মধ্যে প্রতিফলিত না হয় এই ভেবে। ১৮৪১ সালের অ্যাডা জানতেনই না লর্ড বায়রন তাঁর বাবা। বাসায় গৃহশিক্ষকেরা বিভিন্ন বিষয়ে শিক্ষা দিতেন তাঁকে। গণিতজ্ঞ ও যুক্তিবিদ ডি-মরগ্যান তাঁর শিক্ষক ছিলেন!। স্যার চার্লস ডিকেন্স, স্যার চার্লস হুইটস্টোন এবং বিজ্ঞানি মাইকেল ফ্যারাডে’র সাথেও তাঁর জানাশোনা ছিল। ১৮৩৩ সালের ৫ জুন তাঁর সাথে পরিচয় হয় বিশ্ববিখ্যাত স্যার চার্লস ব্যাবেজের সঙ্গে। চার্লস ব্যাবেজের সঙ্গে তাঁর বেশ ঘনিষ্ঠ এবং রোম্যান্টিক সম্পর্কও গড়ে ওঠে। ব্যাবেজ অ্যাডার অসাধারণ ধীশক্তি, সাবলিল লেখনী এবং প্রতিভায় মুগ্ধ ছিলেন। ব্যাবেজ অ্যাডা সম্পর্কে নিজের লেখায় অ্যাডাকে The Enchantress of Numbers অাখ্যা দিয়েছেন। চার্লস ব্যাবেজ, যিনি তাঁর সময়ের লোকদের কাছে অনেকটা পাগল হিসেবেই পরিচিত ছিলেন, তাঁর নতুন ধ্যান ধারণাকে মাত্র গুটিকয়েক যে ক’জন বুঝতে পেরেছিলেন তন্মধ্যে অ্যাডা অগ্রগণ্য। যদিও ইতিহাসবেত্তাদের গলদঘর্ম হতে হয়, অ্যাডা কতোটা প্রভাব বিস্তার করেছিলেন ব্যাবেজের উদ্ভাবনী কাজে তা খুঁজে পেতে। কেননা, ব্যাবেজ কারো প্রতি কৃতজ্ঞতা সচেতনভাবে স্বীকার করেননি। লেডি অ্যানি ব্লান্ট ছিলেন, তাঁর কন্যা যিনি মধ্যপ্রাচ্য ভ্রমণ করেন এবং সেখানে উন্নত প্রজাতির ঘোড়ার সংকর ঘটান। তাঁকে মর্যাদা দিতে আমেরিকার প্রতিরক্ষা বিভাগের প্রণিত প্রোগ্রামিং ভাষার নামও রাখা হয় Ada Conceiving Ada নামে তাঁকে নিয়ে একটি মুভিও আছে। মাইক্রোসফটের প্রোডাক্ট অথেনটিসিটি হলোগ্রামে তাঁর ছবিও আছে। কম্পিউটিং এবং প্রোগ্রামিং এ বিশেষ অবদানের কারণে ২৪ মার্চকে Ada Lovelace Day হিসেবে বিশ্বব্যাপী উদযাপন করা হয়ে থাকে। 

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%A8%E0%A6%BF


অগ্নি (সংস্কৃত: अग्नि) হলেন একজন হিন্দু দেবতা। তিনি অন্যতম গুরুত্বপূর্ণ বৈদিক দেবতা। অগ্নি আগুনের দেবতা[১] এবং যজ্ঞের গ্রহীতা। অগ্নিকে দেবতাদের বার্তাবহ মনে করা হয়। তাই হিন্দুরা বিশ্বাস করেন, যজ্ঞকালে অগ্নির উদ্দেশ্যে আহুতি প্রদান করলে সেই আহুতি দেবতাদের কাছে পৌঁছে যায়। অগ্নি চিরতরুণ, কারণ আগুন প্রতিদিন নতুন করে জ্বালা হয় এবং তিনি অমর। বেদে অগ্নি পৃথিবীর দেবতা। তিনি বায়ুর দেবতা বায়ু ও আকাশের দেবতা ইন্দ্রের সঙ্গে ঋগ্বেদে অন্যতম প্রধান দেবতা হিসেবে পরিগণিত হন। অগ্নি স্বর্গ ও মর্ত্যের যোগাযোগরক্ষাকারী দেবতা। বৈদিক যজ্ঞের সঙ্গে অগ্নির নাম সংযুক্ত। তিনি যজ্ঞের আহুতি লোকান্তরে নিয়ে যান। তাঁর বাহন মেষ।[২]

====

http://bn.wikipedia.org/wiki/%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%AC%E0%A7%80%E0%A6%A3%E0%A6%BE_(%E0%A6%95%E0%A6%BE%E0%A6%AC%E0%A7%8D%E0%A6%AF%E0%A6%97%E0%A7%8D%E0%A6%B0%E0%A6%A8%E0%A7%8D%E0%A6%A5)


অগ্নিবীণা বিংশ শতাব্দীর প্রথমার্ধের অন্যতম জনপ্রিয় বাঙালি কবি কাজী নজরুল ইসলামের প্রথম কাব্যগ্রন্থ। এটি ১৩২৯ বঙ্গাব্দের কার্তিক মাসে (অক্টোবর, ১৯২২ খ্রিস্টাব্দ) প্রকাশিত হয়। এই গ্রন্থে মোট বারোটি কবিতা আছে। কবিতাগুলি হচ্ছে - ‘প্রলয়োল্লাস’, ‘বিদ্রোহী’, ‘রক্তাম্বর-ধারিণী মা’, ‘আগমণী’, ‘ধূমকেতু’, কামাল পাশা’, ‘আনোয়ার ‘রণভেরী’, ‘শাত-ইল-আরব’, খেয়াপারের তরণী’, কোরবানী’ ও মোহররম’। এছাড়া একটি উৎসর্গ কবিতাও আছে। ‘অগ্নি-বীণা’ প্রচ্ছদপটের পরিকল্পনা ছিল অবনীন্দ্রনাথ ঠাকুর এবং এঁকেছিলেন তরুণ চিত্রশিল্পী বীরেশ্বর সেন। বইটির তৎকালীন মূল্য ছিল ৩ টাকা। ৭ নং প্রতাপ চ্যাটার্জি লেন থেকে গ্রন্থকার কর্তৃক গ্রন্থটি মুদ্রিত ও প্রকাশিত হয়। প্রাপ্তিস্থান হিসেবে গ্রন্থে লেখা ছিল: 'আর্য পাবলিশিং হাউস, কলেজ স্ট্রিট, মার্কেট (দোতলায়)'। গ্রন্থটি ছাপা হয় মেটকাফ প্রেস, ৭৯ নং বলরাম দে স্ট্রিট, কলিকাতা থেকে। দাম এক টাকা। গ্রন্থটির উৎসর্গ হচ্ছে- “বাঙলার অগ্নিযুগের আদি পুরোহিত সাগ্নিক বীর শ্রীবারীন্দ্রকুমার ঘোষ শ্রীশ্রীচরণারবিন্দেষু”। নিচে লেখা আছে “তোমার অগ্নি-পূজারী -হে- মহিমাম্বিত শিষ্য-কাজী নজরুল ইসলাম”। অরবিন্দ ঘোষের ভ্রাতা বারীন্দ্রকুমার ঘোষ বাংলা তথা ভারতের বিপ্লববাদী আন্দোলনের অন্যতম নায়ক ছিলেন। বিপ্লবে বিশ্বাসী নজরুল তাই নিজেকে বারীন্দ্রকুমারের ‘-হে-মহিমান্বিত শিষ্য’ বলে উল্লেখ করে তাঁকেই তাঁর প্রথম কাব্যগ্রন্থ উৎসর্গ করেছিলেন।

====

http://bn.wikipedia.org/wiki/%E0%A6%85%E0%A6%99%E0%A7%8D%E0%A6%95


গণিত (ইংরেজি ভাষায়: Mathematics) পরিমাণ, সংগঠন, পরিবর্তন ও স্থান বিষয়ক গবেষণা। গণিতে সংখ্যা ও অন্যান্য পরিমাপযোগ্য রাশিসমূহের মধ্যকার সম্পর্ক বর্ণনা করা হয়। গণিতের সার্বজনীন ভাষা ব্যবহার করে বিজ্ঞানীরা একে অপরের সাথে ধারণার আদান-প্রদান করেন। গণিত তাই বিজ্ঞানের ভাষা। ১৭শ শতক পর্যন্তও কেবল পাটীগণিত, বীজগণিত ও জ্যামিতিকে গাণিতিক শাস্ত্র হিসেবে গণ্য করা হত। সেসময় গণিত দর্শন ও বিজ্ঞানের চেয়ে কোন পৃথক শাস্ত্র ছিল না। গাণিতিক শাস্ত্রগুলির গোড়াপত্তন করেন প্রাচীন গ্রিকেরা, মুসলিম পণ্ডিতেরা এগুলি সংরক্ষণ করেন, এবং খ্রিস্টান পুরোহিতেরা মধ্যযুগে এগুলি ধরে রাখেন। ১৭শ শতকে এসে আইজাক নিউটন ও গটফ্রিড লাইবনিৎসের ক্যালকুলাস উদ্ভাবন এবং ১৮শ শতকে অগুস্তঁ লুই কোশি ও তাঁর সমসাময়িক গণিতবিদদের উদ্ভাবিত কঠোর গাণিতিক বিশ্লেষণ পদ্ধতিগুলির উদ্ভাবন গণিতকে একটি একক, স্বকীয় শাস্ত্রে পরিণত করে। তবে ১৯শ শতক পর্যন্তও কেবল পদার্থবিজ্ঞানী, রসায়নবিদ ও প্রকৌশলীরাই গণিত ব্যবহার করতেন। আইজ্যাক নিউটন (১৬৪৩-১৭২৭), ক্যালকুলাসের জনক১৯শ শতকের শুরুতে তাত্ত্বিক পদার্থবিজ্ঞানের যে আধুনিক ধারা সূচিত হয়, সে-সংক্রান্ত গবেষণাগুলির ফলাফল প্রকাশের জন্য জটিল গাণিতিক মডেল উদ্ভাবন করা হয়। বিশুদ্ধ গণিতের বিভিন্ন ক্ষেত্রে গবেষণায় জোয়ার আসে। অন্যদিকে ২০শ শতকের মাঝামাঝি সময়ে কম্পিউটারের আবিষ্কার এ-সংক্রান্ত সাংখ্যিক পদ্ধতিগুলির গবেষণা বৃদ্ধি করে। সূচিপত্র ১ গণিতের ইতিহাস ১.১ ইতিহাস ও গণিতবিশ্ব ১.২ প্রাচীন ব্যাবিলনীয়দের গণিত ১.৩ প্রাচীন মিশরীয়দের গণিত ২ গণিতের মৌলিক ধারণাসমূহ ২.১ অঙ্ক ৩ গণিতের প্রধান ক্ষেত্রসমূহ ৩.১ পরিমাণ ৩.২ গঠন ৩.৩ স্থান ৩.৪ পরিবর্তন ৩.৫ ভিত্তি এবং পদ্ধতি ৩.৬ বিচ্ছিন্ন গণিত ৩.৭ ফলিত গণিত ৩.৮ গুরুত্বপূর্ণ উপপাদ্য ৩.৯ গুরুত্বপূর্ণ অনুমান ৪ আরও দেখুন ৫ তথ্যসূত্র ৬ গ্রন্থসূত্র ৭ বহিঃসংযোগ [সম্পাদনা] গণিতের ইতিহাস[সম্পাদনা] ইতিহাস ও গণিতবিশ্ব বিখ্যাত গ্রীক গণিতবিদ পীথাগোরাস (৫৭০-৪৯৫ খ্রিষ্টপূর্ব)গণনা করা ছিল আদিমতম গাণিতিক কর্মকাণ্ড। আদিম মানুষেরা পশু ও বাণিজ্যের হিসাব রাখতে গণনা করত। আদিম সংখ্যা ব্যবস্থাগুলি প্রায় নিশ্চিতভাবেই ছিল এক বা দুই হাতের আঙুল ব্যবহার করে সৃষ্ট। বর্তমানের ৫ ও ১০-ভিত্তিক সংখ্যা ব্যবস্থার বিস্তার এরই সাক্ষ্য দেয়। মানুষ যখন সংখ্যাগুলিকে বাস্তব বস্তু থেকে পৃথক ধারণা হিসেবে গণ্য করা শিখল এবং যোগ, বিয়োগ, গুণ, ভাগ --- এই চারটি মৌলিক অপারেশন বা প্রক্রিয়া উদ্ভাবন করল, তখনই পাটীগণিতের যাত্রা শুরু হল। আর জ্যামিতির শুরু হয়েছিল রেখা ও বৃত্তের মত সরল ধারণাগুলি দিয়ে। গণিতের পরবর্তী উন্নতির জন্য চলে যেতে হবে খ্রিস্টপূর্ব ২০০০ অব্দে, যখন ব্যাবিলনীয় ও মিশরীয় সভ্যতা বিকাশ লাভ করেছিল। প্রাচীন মেসোপটেমিয়ার ব্যাবিলনীয়রা এবং নীল নদের অববাহিকায় প্রাচীন মিশরীয়রা সুশৃঙ্খল গণিতের প্রাচীনতম নিদর্শন রেখে গেছে। তাদের গণিতে পাটীগণিতের প্রাধান্য ছিল। জ্যামিতিতে পরিমাপ ও গণনাকে প্রাধান্য দেয়া হয়, স্বতঃসিদ্ধ বা প্রমাণের কোন নিদর্শন এগুলিতে পাওয়া যায় না। [সম্পাদনা] প্রাচীন ব্যাবিলনীয়দের গণিতব্যাবিলনিয়ার গণিত সম্পর্কে আমরা জানতে পারি এই সভ্যতার নিদর্শনবাহী কাদামাটির চাঙড় থেকে, যেগুলির উপর ব্যাবিলনীয়রা কীলক আকৃতির খোদাই করে করে লিখত। এই লেখাগুলিকে কিউনিফর্ম বলা হয়। সবচেয়ে প্রাচীন চাঙড়গুলি খ্রিস্টপূর্ব ৩০০০ অব্দ সালের বলে ধারণা করা হয়। খোদাইগুলির বেশির ভাগ গণিতই ছিল বাণিজ্য বিষয়ক। ব্যাবিলনীয়রা অর্থ ও পণ্যদ্রব্য আদানপ্রদানের জন্য পাটীগণিত ও সরল বীজগণিত ব্যবহার করত। তারা সরল ও যৌগিক সুদ গণনা করতে পারত, কর গণনা করতে পারত, এবং রাষ্ট্র, ধর্মালয় ও জনগণের মধ্যে সম্পদ কীভাবে বন্টিত হবে তা হিসাব করতে পারত। খাল কাটা, শস্যাগার নির্মাণ ও অন্যান্য সরকারি কাজকর্মের জন্য পাটীগণিত ও জ্যামিতির ব্যবহার হত। শস্য বপন ও ধর্মীয় ঘটনাবলির জন্য পঞ্জিকা নির্ধারণেও গণিতের ব্যবহার ছিল। ব্যাবিলনীয় সংখ্যাবৃত্তকে ৩৬০টি ভাগে বা ডিগ্রীতে বিভক্ত করা এবং প্রতি ডিগ্রী ও মিনিটকে আরও ৬০টি ভাগে বিভক্ত করার রীতি ব্যাবিলনীয় জ্যোতির্বিজ্ঞান থেকে এসেছে। ব্যাবিলনীয়রাই একেক দিনকে ২৪ ঘণ্টায়, প্রতি ঘন্টাকে ৬০ মিনিট ও প্রতি মিনিটকে ৬০ সেকেন্ডে ভাগ করে। তাদের সংখ্যা ব্যবস্থা ছিল ৬০-ভিত্তিক। ১-কে একটি কীলকাকৃতি খাঁজ দিয়ে নির্দেশ করা হত এবং এটি বারবার লিখে ৯ পর্যন্ত নির্দেশ করা হত। ১১ থেকে ৫৯ পর্যন্ত সংখ্যাগুলি ১ এবং ১০-এর জন্য ব্যবহৃত চিহ্ন ব্যবহার করে নির্দেশ করা হত। ৬০-এর চেয়ে বড় সংখ্যার জন্য ব্যাবিলনীয়রা একটি স্থাননির্দেশক চিহ্ন ব্যবহার করত। স্থানিক মানের এই ধারণার উদ্ভাবন গণনাকে অনেক এগিয়ে দেয়। এর ফলে একই প্রতীক বিভিন্ন স্থানে বসিয়ে একাধিক মান নির্দেশ করা সম্ভব হয়। ব্যাবলিনীয়দের সংখ্যা ব্যবস্থায় ভগ্নাংশও নির্দেশ করা যেত। তবে তাদের ব্যবস্থায় শূন্য ছিল না, এবং এর ফলে দ্ব্যর্থতার সৃষ্টি হয়। ব্যাবিলনীয়রা বিপরীত সংখ্যা, বর্গ সংখ্যা, বর্গমূল, ঘন সংখ্যা ও ঘনমূল, এবং যৌগিক সুদের সারণী প্রস্তুত করেছিল। তারা ২-এর বর্গমূলের একটি ভাল আসন্ন মান নির্ধারণ করতে পেরেছিল। কিউনিফর্ম চাঙড়গুলি থেকে আরও প্রমাণ পাওয়া গেছে যে ব্যাবিলনীয়রা দ্বিঘাত সমীকরণের সমাধানের সূত্র আবিষ্কার করেছিল এবং তারা দশটি অজানা রাশি বিশিষ্ট দশটি সমীকরণের ব্যবস্থা সমাধান করতে পারত। খিস্টপূর্ব ৭০০ অব্দে এসে ব্যাবিলনীয়রা গণিত ব্যবহার করে চাঁদ ও গ্রহসমূহের গতি নিয়ে গবেষণা আরম্ভ করে। এর ফলে তারা গ্রহগুলির দৈনিক অবস্থান পূর্বাভাসে সক্ষম হয়, যা জ্যোতির্বিজ্ঞান ও জ্যোতিষশাস্ত্র --- দুই ক্ষেত্রেই তাদের কাজে আসে। গণিতবিদ লিওনার্দ অয়লার (১৭০৭-১৭৮৩), গণিত জনপ্রিয়করনে তাঁর ভূমিকা অবিস্মরনীয়জ্যামিতিতে ব্যাবিলনীয়রা সদৃশ ত্রিভুজের একই বাহুগুলির মধ্যে সমানুপাতিকতার সম্পর্কের ব্যাপারে অবহিত ছিল। তারা পীথাগোরাসের উপপাদ্য ব্যবহার করে সমস্যা সমাধান করতে পারত এবং অর্ধবৃত্তের উপর অঙ্কিত কোণ যে সমকোণ হয়, তা জানত। তারা সরল সমতলীয় বিভিন্ন চিত্র যেমন সুষম বহুভুজ, ইত্যাদির ক্ষেত্রফলের সূত্র এবং সরল ঘনবস্তুগুলির আয়তনের সূত্র বের করেছিল। তারা পাই-এর জন্য ৩-কে আসন্ন মান হিসেবে ব্যবহার করত। [সম্পাদনা] প্রাচীন মিশরীয়দের গণিতমিশরীয়রা তাদের স্তম্ভগুলিতে হায়ারোগ্লিফের মাধ্যমে সংখ্যা অঙ্কিত করেছিল, কিন্তু মিশরীয় গণিতের আসল নিদর্শন হল আনুমানিক ১৮০০ খ্রিস্টপূর্বাব্দের দুইটি প্যাপিরাস। এগুলিতে পাটীগণিত ও জ্যামিতির নানা সমস্যা আছে, যার মধ্যে বাস্তব সমস্যা যেমন নির্দিষ্ট পরিমাণ মদ তৈরির জন্য কতটুকু শস্য লাগবে, এক জাতের শস্য ব্যবহার করে মদের যে মান পাওয়া যায়, অন্য জাতের শস্য কতটুকু কাজে লাগিয়ে সেই একই মান পাওয়া যায়, তার সমস্যা। মিশরীয় বেতন নির্ণয়ে, শস্যক্ষেত্রের ক্ষেত্রফল ও শস্যাগারের আয়তন নির্ণয়ে, কর নির্ণয়ে ও নির্দিষ্ট কাঠামোর জন্য প্রয়োজনীয় ইটের সংখ্যা বের করতে গণিতকে কাজে লাগাত। এছাড়াও পঞ্জিকা গণনাতেও তারা গণিতভিত্তিক জ্যোতির্বিজ্ঞান ব্যবহার করত। পঞ্জিকার সাহায্যে তারা ধর্মীয় ছুটির তারিখ ও নীল নদের বার্ষিক প্লাবনের সময় নির্দেশ করতে পারত। মিশরীয়দের সংখ্যা ব্যবস্থা ছিল ১০-ভিত্তিক। তারা ১০-এর বিভিন্ন ঘাতের জন্য ভিন্ন ভিন্ন হায়ারোগ্লিফ প্রতীক ব্যবহার করত। তারা ১-এর প্রতীক পাঁচবার লিখে ৫, ১০-এর প্রতীক ৬ বার লিখে ৬০, আর ১০০-র প্রতীক ৩ বার লিখে ৩০০ নির্দেশ করত। একসাথে এই প্রতীকগুলি ৩৬৫ নির্দেশ করত। [সম্পাদনা] গণিতের মৌলিক ধারণাসমূহ[সম্পাদনা] অঙ্ক আরবীয় সংখ্যার দশটি অঙ্ক, মানের উর্ধ্বক্রমে।গণিতে অঙ্ক বা অংক হলো সংখ্যা প্রকাশক চিহ্ন। কোনো সংখ্যায় একটি অঙ্কের দুধরণের মান থাকে, নিজস্ব মান ও স্থানীয় মান। দশমিক সংখ্যা পদ্ধতিতে ০ থেকে শুরু করে ৯ পর্যন্ত দশটি অঙ্ক আছে। [সম্পাদনা] গণিতের প্রধান ক্ষেত্রসমূহ[সম্পাদনা] পরিমাণপরিমাণ বিষয়ক গবেষণার ভিত্তি হচ্ছে সংখ্যা। শুরুতেই আলোচিত হয় স্বাভাবিক সংখ্যা ও পূর্ণ সংখ্যা এবং এদের উপর সম্পন্ন বিভিন্ন গাণিতিক প্রক্রিয়া বা অপারেশন আলোচিত হয় পাটীগণিতে। পূর্নসংখ্যাগুলির গভীরতর ধর্মগুলি আলোচিত হয় সংখ্যাতত্ত্ব শাখায়। ফার্মার শেষ উপপাদ্য এই শাখার একটি বিখ্যাত ফলাফল। এখনও সমাধান হয়নি এরকম দুইটি সমস্যা হচ্ছে দ্বৈত মৌলিক সংখ্যা অনুমান এবং গোল্ডবাখের অনুমান। আরও উন্নত সংখ্যাব্যবস্থায় পূর্ণসংখ্যাগুলি মূলদ সংখ্যার উপসেট হিসেবে পরিগণিত হয়। মূলদ সংখ্যাগুলি আবার বাস্তব সংখ্যার অন্তর্গত। বাস্তব সংখ্যাগুলি অবিচ্ছিন্ন রাশি বর্ণনা করতে ব্যবহার করা হয়। বাস্তব সংখ্যাগুলিকে আবার জটিল সংখ্যাতে সাধারণীকৃত করা হয়। জটিল সংখ্যাগুলিকে কোয়ার্টানায়ন ও অক্টোনায়োন-বিশিষ্ট সংখ্যাব্যবস্থায় সম্প্রসারিত করা যায়। স্বাভাবিক সংখ্যা পূর্ণ সংখ্যা ভগ্নাংশ বাস্তব সংখ্যা জটিল সংখ্যা সংখ্যা • হাইপারকমপ্লেক্স সংখ্যা • কোয়ার্টারনিয়ন • অক্টোনিয়ন • সেডেনিয়ন • হাইপাররিয়াল সংখ্যা • পরাবাস্তব সংখ্যা • পূরণবাচক সংখ্যা • অঙ্কবাচক সংখ্যা • পি-এডিক সংখ্যা • পূর্ণসাংখ্যিক অনুক্রম • গাণিতিক ধ্রুবক • সংখ্যার নাম • অসীম • ভিত্তি [সম্পাদনা] গঠনআকার, প্রতিসাম্য এবং গাণিতিক গঠন সংক্রান্ত আলোচনা। 96px Monoids • Rings • ফীল্ড • রৈখিক বীজগণিত • বীজগাণিতিক জ্যামিতি • সার্বজনীন জ্যামিতি [সম্পাদনা] স্থানস্থান নিয়ে গবেষণা মানব মনে গণিতের বীজ বপন করেছিল। জ্যামিতি ত্রিকোণমিতি সমাকলন জ্যামিতি টপোগণিত ফ্র্যাক্টাল জ্যামিতি বীজগাণিতিক জ্যামিতি • স্থানাংক পদ্ধতি • অন্তরক টপোগণিত • বীজগাণীতিক টপোগণিত • রৈখিক বীজগণিত • গুচ্ছবিন্যাসতাত্ত্বিক জ্যামিতি • বহুধা [সম্পাদনা] পরিবর্তনগাণিতিক ফাংশন এবং সংখ্যার মানসমূহের পরিবর্তনের প্রকাশ। ক্যালকুলাস ভেক্টর ক্যালকুলাস ব্যবকলনীয় সমীকরণ গতিশীল সিস্টেম বিশৃঙ্খলা তত্ত্ব জটিল-সাংখ্যিক বিশ্লেষণ গাণিতিক বিশ্লেষণ • বাস্তব বিশ্লেষণ • জটিল বিশ্লেষণ • ফাংশনাল এনালিসিস • বিশেষ ফাংশন • পরিমাপন তত্ত্ব • ফুরিয়ার বিশ্লেষণ • পরিবর্তনশীল ক্যালকুলাস [সম্পাদনা] ভিত্তি এবং পদ্ধতিগণিতের স্বভাব ও ধর্ম বুঝার জন্য সহায়ক। গাণিতিক যুক্তি সেট তত্ত্ব ক্যাটাগরি তত্ত্ব গণিতের ভিত্তি • গণিতের দর্শন • প্রাতিষ্ঠানিকতা • কনস্টাক্টিভিজম • প্রমাণ তত্ত্ব • মডেল তত্ত্ব • রিভার্স গণিত [সম্পাদনা] বিচ্ছিন্ন গণিতবিচ্ছিন্ন গণিত কম্বিনেটরিক্স গণনার তত্ত্ব ক্রিপ্টোগ্রাফি লেখ তত্ত্ব কম্পিউটিবিলিটি তত্ত্ব • কম্পিটেশনাল কমপ্লেক্স থিওরি • উপাত্ত তত্ত্ব [সম্পাদনা] ফলিত গণিতফলিত গণিত গণিতের সাহায্যে বাস্তব-বিশ্বের বিভিন্ন সমস্যা সমাধান নির্দেশ করে। গাণিতিক পদার্থবিজ্ঞান[[[প্রবাহ বলবিদ্যা|গাণিতিক প্রবাহ বলবিদ্যা|]]সাংখ্যিক বিশ্লেষণসেরা-অনুকূলকরণসম্ভাব্যতাপরিসংখ্যানবাণিজ্যিক গণিতগেম থিওরিগাণিতিক জীববিজ্ঞানগাণিতিক রসায়নগাণিতিক অর্থনীতিনিয়ন্ত্রণ তত্ত্ব• বলবিদ্যা • গাণিতিক অর্থনীতি • গাণিতিক জীববিজ্ঞান • ক্রিপটোগ্রাফি • অপারেশনস রিসার্চ [সম্পাদনা] গুরুত্বপূর্ণ উপপাদ্যদেখুন উপপাদ্যের তালিকা পীথাগোরাসের উপপাদ্য • ফার্মির ভাগশেষ উপপাদ্য • গোডেলের অসম্পূর্ণতার তত্ত্ব • পাটীগণিতের মৌলিক উপপাদ্য • বীজণিতের মৌলিক উপপাদ্য • ক্যালকুলাসের মৌলিক উপপাদ্য • ক্যান্টরের কর্ণ-বৃদ্ধি • চার রঙ উপপাদ্য • যোরনের লেমা • অয়লারের অভেদ • গাউস-বনেট তত্ত্ব • কোয়াড্রাটিক রিসিপ্রোসিটি • রিম্যান-রখ তত্ত্ব। [সম্পাদনা] গুরুত্বপূর্ণ অনুমানবেশ কিছু গাণিতিক সমস্যা আছে, যা আজও সমাধান হয়নি। গোল্ডবাখ অনুমান • দ্বৈত মৌলিক অনুমান • রিম্যান প্রকল্প • কোলাজ অনুমান • P=NP? • open হিলবার্টের সমস্যাগুচ্ছ। 

====

http://bn.wikipedia.org/wiki/%E0%A6%85%E0%A6%99%E0%A7%8D%E0%A6%95%E0%A7%8B%E0%A6%B2%E0%A6%BE


অঙ্কোলা (ইংরেজি:Ankola), ভারতের কর্ণাটক রাজ্যের উত্তর কান্নাড়া জেলার একটি পঞ্চায়েত-শাসিত শহর । [সম্পাদনা] ভৌগলিক উপাত্তশহরটির অবস্থানের অক্ষাংশ ও দ্রাঘিমাংশ হল 14.67° N 74.3° E ।[১]সমূদ্র সমতল হতে এর গড় উচ্চতা হল ১৭ মিটার (৫৫ ফুট)। [সম্পাদনা] জনসংখ্যার উপাত্তভারতের ২০০১ সালের আদম শুমারি অনুসারে অঙ্কোলা শহরের জনসংখ্যা হল ১৪,৩০৬ জন।[২] এর মধ্যে পুরুষ ৫০%, এবং নারী ৫০%। এখানে সাক্ষরতার হার ৭৮%, । পুরুষদের মধ্যে সাক্ষরতার হার ৮৩%, এবং নারীদের মধ্যে এই হার ৭৪%। সারা ভারতের সাক্ষরতার হার ৫৯.৫%, তার চাইতে অঙ্কোলা এর সাক্ষরতার হার বেশি। এই শহরের জনসংখ্যার ১০% হল ৬ বছর বা তার কম বয়সী। 

====

http://bn.wikipedia.org/wiki/%E0%A6%85%E0%A6%9C%E0%A6%97%E0%A6%B0


অজগর বা পাইথন পৃথিবীর অন্যতম বৃহত্তম সাপ। অজগরকে ময়াল নামেও ডাকা হয়। এরা বিষহীন আদিম সাপ। এদের পিছনের পা-এর চিহ্ন পুরো বিলুপ্ত হয়নি। এরা শিকারকে জোরে পেঁচিয়ে/পরিবেষ্টন (constrict) করে এরা তার দম বন্ধ করে। তার পর মাথার দিক থেকে আস্ত গিলে খায়। এদের অবলোহিত(তাপ) রশ্মি দেখার বিশেষ তাপদৃষ্টি(infrared vision) ইন্দ্রিয় আছে (যে ক্ষমতা কিছু বোড়াদেরও আছে কিন্তু গঠন ও বিবর্তন ভিন্ন পথের)। অজগরের উপরের ঠোঁট বরাবর এই ইন্দ্রিয় অবস্থিত।

====

http://bn.wikipedia.org/wiki/%E0%A6%85%E0%A6%9C%E0%A6%A8%E0%A7%8D%E0%A6%A4%E0%A6%BE


অজন্তা গুহাসমূহ ভারতের মহারাষ্ট্রে গভীর খাড়া গিরিখাতের পাথর কেটে খোদাই করা প্রায় ৩০টি গুহা-স্তম্ভ। এগুলি খ্রিস্টপূর্ব ২য় শতক থেকে খ্রিস্টীয় ৭ম শতাব্দীর মধ্যে নির্মিত হয়েছিল বলে ধারণা করা হয়। এগুলিতে পাওয়া ছবি ও ভাস্কর্য তৎকালীন বৌদ্ধ ধর্মীয় শিল্পের উৎকৃষ্ট নিদর্শন। অজন্তার দেয়ালের চিত্রগুলিতে বুদ্ধের জীবনের বিভিন্ন পর্যায়ের কাহিনী বর্ণিত হয়েছে। ফ্রেস্কো ধাঁচের এই দেয়ালচিত্রগুলির জীবন্ত রূপ এবং এগুলিতে নানা রঙের সমৃদ্ধ ও সুক্ষ্ম প্রয়োগ এগুলিকে ভারতের বৌদ্ধ চিত্রশিল্পের সর্বোৎকৃষ্ট নিদর্শনে পরিণত করেছে। গুহাগুলি মহারাষ্ট্রের আউরাঙ্গাবাদ জেলার জলগাঁও রেলস্টেশনের কাছে, আজিন্তা বা অজন্তা গ্রামের প্রান্তে অবস্থিত (২০ ডিগ্রী ৩০ মিনিট উত্তর অক্ষাংশ এবং ৭৫ ডিগ্রী ৪০ মিনিট পূর্ব দ্রাঘিমাংশ)। ১৯৮৩ সাল থেকে এই স্থানটি একটি ইউনেস্কো ওয়ার্ল্ড হেরিটেজ সাইট। চীনা পরিব্রাজক হিউয়েন সাং-এর ভ্রমণলিপিতে অজন্তার বর্ণনা আছে। গুহাগুলি দীর্ঘকাল অরণ্যের আড়ালে বিস্মৃত অবস্থায় পড়ে ছিল। উনিশ শতকে, ১৮১৯ সালে, এগুলি নতুন করে আবিষ্কৃত হয়। অজন্তা ও অদূরবর্তী ইলোরা ভারতের অন্যতম প্রধান পর্যটনকেন্দ্র।

====

http://bn.wikipedia.org/wiki/%E0%A6%85%E0%A6%9C%E0%A6%BF%E0%A6%A4_%E0%A6%B0%E0%A6%BE%E0%A6%AF%E0%A6%BC


অজিত রায় (জন্মঃ ২৯ জুন, ১৯৩৮ - মৃত্যুঃ ৪ সেপ্টেম্বর, ২০১১) ছিলেন বরেণ্য সংগীতশিল্পী, সুরকার ও স্বাধীন বাংলা বেতার কেন্দ্রের অন্যতম সংগঠক। প্রথিতযশা কন্ঠ শিল্পী ও সঙ্গীতজ্ঞ হিসেবে বাংলাদেশের সাংস্কৃতিক ভুবনে অত্যন্ত পরিচিত ব্যক্তিত্ব ছিলেন তিনি। একাধারে গায়ক, গীতিকার, সুরকার এবং সঙ্গীত পরিচালক হিসেবে চার দশক কালেরও অধিক সময় ধরে তাঁর দৃপ্ত পদচারণায় মুখরিত ছিল সাংস্কৃতিক পরিমণ্ডল। সূচিপত্র ১ শিক্ষা ও সঙ্গীত ২ চলচ্চিত্রে অংশগ্রহণ ৩ স্বাধীন বাংলা বেতার কেন্দ্র ৪ পারিবারিক জীবন ৫ কর্মজীবন ৬ পুরস্কার ও সম্মাননা ৭ মহাপ্রয়াণ ৮ আরো দেখুন ৯ বহিঃসংযোগ ১০ তথ্যসূত্র [সম্পাদনা] শিক্ষা ও সঙ্গীত১৯৫৭ সালে ম্যাট্রিকুলেশন পাশ করে রংপুর কারমাইকেল কলেজে ভর্তি হন অজিত রায়। কৈশোরেই তবলা বাজানো শিক্ষা গ্রহণ করেন। পাশাপাশি, তাঁকে গানে হাতে খড়ি দিয়েছেন তার মা কণিকা রায়।[১] গান শেখার প্রেরণা ছিল ১৯৫২ সালের ভাষা আন্দোলন। এরপর ১৯৬৩ সাল থেকে রেডিওতে গান গাইতে শুরু করেন। পরে টেলিভিশন প্রচলনের পর থেকে সেখানেও গান গেয়েছেন তিনি। ষাটের দশকের মাঝামাঝি সময়কাল হতে প্রতি বছর ভাষা আন্দোলনের বিশেষ দিন হিসেবে ২১শে ফেব্রুয়ারীকে স্মরণ করে একটি করে নতুন গান করে আসছেন।[২] এই রকমই একটি গান হলো জাতীয় কবি কাজী নজরুল ইসলাম রচিত বিদ্রোহী কবিতায় আলতাফ মাহমুদের সুর করা গান। [সম্পাদনা] চলচ্চিত্রে অংশগ্রহণনেপথ্য গায়ক হিসেবে অনেক বিখ্যাত চলচ্চিত্রে অজিত রায় অংশগ্রহণ করেছেন। এগুলো হলো - রিপোর্টার, জীবন থেকে নেয়া, যে আগুনে পুড়ি, জন্মভূমি, কোথায় যেন দেখেছি এবং কসাই। তাছাড়াও তিনি সুরুজ মিয়া চলচ্চিত্রে বিশেষ চরিত্রে অভিনয় করেছেন। [সম্পাদনা] স্বাধীন বাংলা বেতার কেন্দ্রষাটের দশকে রবিঠাকুর রচিত বাংলাদেশের জাতীয় সংগীত 'আমার সোনার বাংলা' গানটিকে তিনি মাঠে-ময়দানে গেয়ে জনপ্রিয় করে তুলেছিলেন।[৩] সহকর্মী শিল্পীদের ডাকে সাড়া দিয়ে ১৯৭১ সালের জুন মাসে তিনি কলকাতায় স্বাধীন বাংলা বেতার কেন্দ্রে যোগ দেন।[৪] এসময় তাঁর সতীর্থ হিসেবে ছিলেন - আপেল মাহমুদ, আব্দুল জব্বার, সমর দাস, কাদেরী কিবরিয়া, সুজেয় শ্যাম-সহ অন্যান্য শিল্পীরা। এ সময়ে তাঁর রচিত ও সুরারোপিত বিখ্যাত গানগুলো রণাঙ্গনে মুক্তিবাহিনীসহ সাধারণ মানুষদেরকে স্বদেশকে ঘিরে চিন্তা-চেতনায় উদ্বুদ্ধ করতে সাহায্য করেছিল।[৫] পাশাপাশি রবীন্দ্রসঙ্গীত, নজরুল গীতি, দেশাত্মবোধক গান, গণসঙ্গীতও পরিবেশন করেছিলেন তিনি। তার জনপ্রিয় গানগুলো হলোঃ- ■একটি বাংলাদেশ তুমি জাগ্রত জনতা ■অপমানে তুমি সেদিন ■কথা দাও কথাগুলো ■আমি যুগে যুগে আসি ■এদেশ বিপন্ন ■হে বঙ্গ ভান্ডারে তব ■ও আমার দেশের মাটি ■স্বাধীন স্বাধীন দিকে দিকে আজ ■বিজয় নিশান উড়ছে ঐ ■বাংলার মুখ আমি দেখিয়াছি ১৯৭১ সালের ১৬ই ডিসেম্বর বিজয় দিবসে প্রচারিত আখতার হোসেন রচিত স্বাধীন স্বাধীন দিকে দিকে আজ গানটিতে সুর ও কন্ঠ দিয়েছিলেন অজিত রায়। [সম্পাদনা] পারিবারিক জীবনঅজিত রায় ১৯৩৮ সালের ২৯ জুন বাংলাদেশের রংপুর জেলার উলিপুর গ্রামে জন্মগ্রহণ করেন। তার মায়ের নাম কণিকা রায়। বৈবাহিক সূত্রে বুলা রায় তার সহধর্মিনী। তাদের সংসারে শ্রেয়শী রায় মুমু নামে এক কন্যা এবং রোমাঞ্চ রায় নামে এক পুত্র সন্তান রয়েছে।[৬] [সম্পাদনা] কর্মজীবন১৯৭২ সালে অজিত রায় তৎকালীন বাংলাদেশ বেতারের সঙ্গীত পরিচালক হিসেবে যোগ দিয়েছিলেন এবং ৯ অক্টোবর, ১৯৯৫ সালে চাকুরী থেকে অবসর গ্রহণ করেন। ১৯৮৭ সালে বিশ্বভারতী আয়োজিত কবিগুরু রবীন্দ্রনাথ ঠাকুরের ‌১২৫তম জন্ম জয়ন্তীতে আমন্ত্রিত হয়ে কলকাতায় সঙ্গীত পরিবেশন করেছিলেন। ১৯৭২ সালেও বাংলাদেশ সরকারের সাংস্কৃতিক দলের প্রতিনিধি হিসেবে ভারত গমন করেছিলেন।[৩] এছাড়াও, বাংলাদেশ সরকারের সাংস্কৃতিক দলের প্রতিনিধি হিসেবে ১৯৭৪ সালে সাবেক সোভিয়েত ইউনিয়ন সফর করেন৷ [সম্পাদনা] পুরস্কার ও সম্মাননা২০০০ সালে বাংলাদেশের সর্বোচ্চ বেসামরিক পদক স্বাধীনতা পদক পেয়েছিলেন অজিত রায়। এছাড়াও, দেশ-বিদেশের বিভিন্ন প্রতিষ্ঠান থেকে পুরস্কৃত হয়েছেন তিনি।[৩] সেগুলো হলোঃ- ■স্বাধীন বাংলা বেতার কেন্দ্র শিল্পী পরিষদ থেকে 'শব্দসৈনিক পদক ■১৯৮৮ সালে সিকোয়েন্স পদক ■বেগম রোকেয়া পদক ■ঋষিজ শিল্পী গোষ্ঠী পদক ■রবি রশ্মি পদক ■২০১১ সালে রবীন্দ্র পদক ■রবীন্দ্রসঙ্গীত সম্মিলন পরিষদের গুণীজন পদক ■বাংলাদেশ রবীন্দ্রসঙ্গীত শিল্পী সংস্থার শ্রদ্ধাঞ্জলি পত্র ■চট্টগ্রাম ইয়ুথ কয়্যার অ্যাওয়ার্ড [সম্পাদনা] মহাপ্রয়াণসঙ্গীতশিল্পী ও মহান মুক্তিযুদ্ধের অন্যতম সংগঠক অজিত রায় বেশ কিছুদিন ধরে ফুসফুস সংক্রমণ ব্যাধিতে ভুগছিলেন। ঢাকার বারডেম হাসপাতালে ৪ সেপ্টেম্বর, ২০১১, রবিবার দুপুর ১:০৫ মিনিটে তিনি শেষনিঃশ্বাস ত্যাগ করেন।[৭] ৫ সেপ্টেম্বর, ২০১১ কেন্দ্রীয় শহীদ মিনারে সম্মিলিত সাংস্কৃতিক জোটের শ্রদ্ধা নিবেদন অনুষ্ঠানে সর্বস্তরের মানুষ অজিত রায়ের প্রতি তাদেঁর শ্রদ্ধার্ঘ্য নিবেদন করেন। পরে পোস্তগোলা শ্মশান ঘাটে তাঁকে দাহ করা হয়। তাঁর মৃত্যুতে শোকপ্রকাশ করেন - তপন মাহমুদ, ফকির আলমগীর, রথীন্দ্রনাথ রায়, রফিকুল আলম, সাজেদা চৌধুরী, রামেন্দু মজুমদার, আসাদুজ্জামান নূর, মো. গোলাম কুদ্দুসসহ বিভিন্ন স্তরের সাংস্কৃতিক ব্যক্তিত্ব।[৮]

====

http://bn.wikipedia.org/wiki/%E0%A6%85%E0%A6%9C%E0%A6%BF%E0%A6%A4%E0%A6%95%E0%A7%81%E0%A6%AE%E0%A6%BE%E0%A6%B0_%E0%A6%A6%E0%A6%A4%E0%A7%8D%E0%A6%A4


অজিত কুমার দত্ত (২৩শে সেপ্টেম্বর, ১৯০৭- ৩০শে ডিসেম্বর, ১৯৭৯) বাঙালি সাহিত্যিক এবং অধ্যাপক। সূচিপত্র ১ প্রাথমিক জীবন ২ কর্মজীবন ৩ সাহিত্যজীবন ৪ মৃত্যু ৫ রচিত গ্রন্থ [সম্পাদনা] প্রাথমিক জীবনঅজিত দত্ত ১৯০৭ সালের ২০ নভেম্বর ঢাকার বিক্রমপুরে (বর্তমান মুন্সিগঞ্জ জেলা) এক অভিজাত পরিবারে জন্মগ্রহণ করেন। মাত্র চার বছর বয়সে তার পিতা অতুলকুমার দত্ত মারা যান। তার মা হেমালিনীদেবী ছিলেন সাহিত্য অনুরাগী। ১৯২৪ সালে ঢাকার কিশোরীলাল জুবিলী স্কুল থেকে অজিত দত্ত প্রবেশিকা পরীক্ষায় উত্তীর্ণ হয় এবং জগন্নাথ কলেজে ভর্তি হন। উচ্চ মাধ্যমিক পাস করে ১৯২৬ সালে তিনি কলকাতা চলে যান এবং বিদ্যাসাগর কলেজে ইংরেজি বিষয়ে অনার্সে ভর্তি হন। কিন্তু কিছুদিনের মধ্যেই তার বড় ভাই মারা গেলে ঢাকায় ফিরে আসেন এবং ঢাকা বিশ্ববিদ্যালয়ে বাংলা ও সংস্কৃত বিভাগে ভর্তি হন। অজিত দত্ত ঢাকা বিশ্ববিদ্যালয় থেকে ১৯২৮ সালে বি.এ এবং ১৯৩০ সালে এম.এ পরীক্ষায় প্রথম শ্রেণীতে প্রথম স্থান অধিকার করেন। [সম্পাদনা] কর্মজীবনঅজিত দত্ত ঢাকা বিশ্ববিদ্যালয়ে একটি অস্থায়ী পদে যোগদান করে তার কর্মজীবন শুরু করেন। কিছুদিন পরেই তিনি কলকাতায় রিপন স্কুলে শিক্ষকতা শুরু করেন। ১৯৩৪ সালে স্কুল ছেড়ে তিনি রিপন কলেজে যোগদান করেন। ১৯৩৬ সালে রিপন কলেজ ছেড়ে দিয়ে ইন্ডিয়ান টি মার্কেট এক্সপানশন বোর্ডে এসিস্ট্যান্ট পাবলিসিটি অফিসার পদে যোগ দেন এবং সেখানে তিনি ১০ বছর চাকরি করেন। এখানে পদোন্নতি না হওয়ায় চাকরি ছেড়ে ক্যালকাটা ন্যাশনাল ব্যাংকের অধিকর্তা শচীন ভট্টাচার্যের ১২/১৪টি কনসার্নের পাবলিসিটি অফিসার হন। এখানেও ১০ বছর চাকরি করে ১৯৫৬ সালের ২১শে আগস্ট তিনি যাদবপুর বিশ্ববিদ্যালয়ের বাংলা বিভাগের অধ্যাপনায় যোগদান করেন। ১৯৭১ সালের ১২ ফেব্রুয়ারী তিনি বিভাগীয় প্রধান হিসেবে এ বিশ্ববিদ্যালয় থেকে অবসর নেন। [সম্পাদনা] সাহিত্যজীবন১৯৩০ সালে অজিত দত্তের প্রথম কাব্যগ্রন্থ কুসুমের মাস প্রকাশিত হয়। তিনি ছিলেন বুদ্ধদেব বসু সতীর্থ। তিনি বুদ্ধদেব বসুর সাথে যৌথভাবে প্রগতি নামের একটি পত্রিকা সম্পাদনা করেন। পরে কল্লোল সাহিত্য গোষ্ঠী তে যোগ দেন। অজিত দত্ত নিয়মিত কল্লোল পত্রিকায় লেখালেখি করতেন, তিরিশের দশকে কল্লোল অন্যতম জনপ্রিয় বাংলা সাহিত্য পত্রিকা। ১৯৪৬ সালে তার নষ্ট চাঁদ প্রকাশের পরের বছর দেশ পত্রিকায় রৈবত ছন্দ নামে ধারাবাহিকভাবে তার মন পবনের নাও প্রকাশিত হয়। অজিত দত্ত সমসাময়িক বাংলা কবিতা, ছন্দ চিন্তা, রবীন্দ্র বিষয়ক ভাবনা, বিভিন্ন কবি সাহিত্যিকের রচনার মূল্যায়ন, শিল্পসাহিত্য ভাবনা এবং শিশুসাহিত্য সম্পর্কিত ৫০টি প্রবন্ধ লেখেন। বুদ্ধদেব বসু সম্পাদিত জনপ্রিয় সাহিত্য পত্রিকা কবিতা গোড়াপত্তনেও অজিত দত্তের উল্লেখযোগ্য ভূমিকা রয়েছে। [সম্পাদনা] মৃত্যু১৯৭৯ সালে ৩০ ডিসেম্বর তিনি তার কলকাতার ২০ রাসবিহাতী এভিনিউ এর বাড়ীতে পরলোক গমন করেন। [সম্পাদনা] রচিত গ্রন্থঅজিত দত্তের প্রকাশিত গ্রন্থ, কাব্য গ্রন্থ ■কুসুমের মাস (১৯৩০) ■পাতাল কন্যা (১৯৩৮) ■নষ্ট চাঁদ (১৯৪৫) ■পূর্ণনবা (১৯৪৬) ■ছড়ার বই (১৯৫০) ■ছায়ার আলপনা (১৯৫১) ■জানালা (১৯৫৯) ■কবিতা-সংগ্রহ (১৯৫৯) ■শ্রেষ্ঠ কবিতা (১৯৭০) ■সাদা মেঘ কালো পাহাড় (১৯৭১) প্রবন্ধগ্রন্থ ■জনান্তিকে (১৯৪৯) ■মন পবনের নাও (১৯৫০) ■সরস প্রবন্ধ (১৯৬৮) ■বাংলা সাহিত্যে হাস্যরস (প্রবন্ধ, ১৯৬০) ■কথা-ভারতী (অনুবাদ) ■দুর্গাপূজার গল্প (অনুবাদ) 

====

http://bn.wikipedia.org/wiki/%E0%A6%85%E0%A6%9C%E0%A7%81


(অজু থেকে ঘুরে এসেছে) ঝাঁপ দাও: পরিভ্রমণ, অনুসন্ধান এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে নিবন্ধটির মানোন্নয়নে সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (মার্চ ২০১০) নামাজের আগে অযুরত তুর্কী ব্যক্তিইসলামের বিধান অনুসারে, অযু হল দেহের অঙ্গ-প্রতঙ্গ ধৌত করার মাধ্যমে পবিত্রতা অর্জনের একটি পন্থা। মুসলমানেরা নামাজের পূর্বে অযু করে নেয়। পবিত্র কোরানে আছে -“নিশ্চয়ই আল্লাহ্‌ তওবাকারীকে ভালবাসেন এবং যাহারা পবিত্র থাকে তহাদিগকেও ভালবাসেন।"[১] (সূরা বাকারা,আয়াত:২২২)। কোরান শরীফ পড়তে ও স্পর্শ করতেও অযু করতে হয়। পবিত্র কোরানে আছে -“যাহারা পূত-পবিত্র তাহারা ব্যতীত অন্য কেহ তাহা স্পর্শ করো না।“[১](সূরা ওয়াক্কিয়াহ্‌, আয়াত:৭৯)। দেহ ও পরিধেয় কাপড়ের পবিত্রতা আর্জনকে বলে তাহারাত্‌। অযু বা গোসলের মাধ্যমে তাহারাত্‌ আর্জন করা যায়। হযরত মোহাম্মদ (সাঃ) বলেন - “পরিষ্কার পরিচ্ছন্নতা ধর্মের অর্ধেক।“ (সহীহ মোসলিম)। সূচিপত্র ১ অযুর পানি ২ অযুর নিয়মকানুন ২.১ সুন্নি মতানুসারে অযুর ফরজ ২.২ শিয়া মতানুসারে অযুর ফরজ ২.৩ সুন্নত ২.৪ মুস্তাহাব ৩ অযুর পদ্ধতি ৩.১ সুন্নি মতানুসারে অযুর পদ্ধতি ৩.২ শিয়া মতানুসারে অযুর পদ্ধতি ৪ অযু ভঙ্গের কারণসমুহ ৫ অযু বিষয়ক হাদিস ৬ অযুর বিকল্প তায়াম্মুম ৭ তথ্যসূত্র ৮ বহিঃসংযোগ [সম্পাদনা] অযুর পানিপবিত্র পানি দিয়ে অযু করতে হয়। যেমনঃ- ■বৃষ্টির পানি ■কূয়ার পানি ■ঝর্ণার, সাগর, নদীর পানি ■বরফ গলা পানি ■বড় পুকুর বা টেঙ্কের পানি যেই পানি দিয়ে অযু করা যাবে না তা হলঃ ■অপরিচ্ছন্ন বা অপবিত্র পানি ■ফল বা গাছ নিসৃতঃ পানি ■কোন কিছু মিশানোর কারণে যে পানির বর্ণ, গন্ধ, স্বাদ এবং গারত্ব পরিবর্তিত হয়েছে। ■অল্প পরিমাণ পানি: যাতে অপবিত্র জিনিস মিশে গেছে (যেমনঃ মূত্র, রক্ত, মল বা মদ)। ■অযু বা গোসলের জন্য ব্যবহৃত পানি। ■অপবিত্র (হারাম) প্রাণী, যেমনঃ শূকর, কুকুর ও আন্যান্য হিংস্র প্রানীর পানকৃত পানির আবশিষ্ট। [সম্পাদনা] অযুর নিয়মকানুনঅযুর চারটি ফরজ কাজ। এর যে কোন একটি বাদ গেলে অযু হয় না। সে ক্ষেত্রে ধারাবাহিকতার সাথে ফরজ কাজ পুনরায় করে অযু শুদ্ধ করে নিতে হয়। [সম্পাদনা] সুন্নি মতানুসারে অযুর ফরজফরজগুলো হলঃ 1.মুখমন্ডল ধোয়া। 2.দুই হাত কনূই পর্যন্ত ধোয়া। 3.মাথা এক চতুর্থাংশ মসেহ্‌ (ভেজা হাত বুলানো) করা । 4.দুই পায়ের টাকনু পর্যন্ত ধোয়া। (ক্ষেত্রবিষেসে চামড়ার মোজার উপর মসেহ্‌ করা যাবে যাকে খুফস বলা হয়। কোরআনে বর্নিত আছেঃ “হে মু’মিনগণ! যখন তোমরা সালাতের জন্য প্রস্তুত হইবে তখন তোমরা তোমাদের মুখমন্ডল ও হাতের কনূই পর্যন্ত ধৌত করিবে এবং তোমাদের মাথায় মসেহ্‌ করিবে এবং পা গ্রন্থি পর্যন্ত ধৌত করিবে; যদি তোমরা আপবিত্র থাক, তবে বিশেষভাবে পবিত্র হইবে। তোমরা যদি পীড়িত হও অথবা সফরে থাক অথবা তোমাদের কেহ শৌচস্থান হইতে আগমন করে, অথবা তোমরা স্ত্রীদের সহিত সংগত হও এবং পানি না পাও তবে পবিত্র মাটির দ্বারা তায়াম্মুম করিবে এবং উহা তোমাদের মুখমন্ডল ও হাতে মসেহ্ করিবে। আল্লাহ্‌ তোমাদিগকে কষ্ট দিতে চাহেন না; বরং তিনি তোমাদিগকে পবিত্র করিতে চাহেন ও তোমাদের প্রতি তাঁহার অনুগ্রহ সম্পূর্ণ করিতে চাহেন, যাহাতে তোমরা কৃতজ্ঞতা জ্ঞাপন কর।“[১](সূরা মায়িদা‌, আয়াত:৬)। [সম্পাদনা] শিয়া মতানুসারে অযুর ফরজফরজগুলো হলঃ 1.মুখমন্ডল ধোয়া। 2.দুই হাত কনূই পর্যন্ত ধোয়া। 3.মাথা এক চতুর্থাংশ মসেহ্‌ করা । 4.দুই পা িভজা হাত দ্বারা মােসহ করা। [সম্পাদনা] সুন্নতঅযুর করার সময় কিছু কাজ হযরত মোহাম্মদ (সাঃ) আভ্যাসবসতঃ করতেন যা সুন্নি হাদিস মতে, অযুর সুন্নতের (ঐচ্ছিক কাজ) আন্তরভুর্ক্ত। যেমনঃ ■বিসমিল্লাহ্‌ বলা। ■দুই হাতের কব্জি পর্যন্ত ধোয়া। ■কুলি করা। ■পানি দিয়ে নাকের ভিতর পরিষ্কার করা। ■সমস্ত মাথা মসেহ্‌ এবং কানের সংলগ্ন স্থান মসেহ্‌ করা । ■হাত ও পায়ের আংগুলের মধ্যে ফাকা স্থান হাতের আংগুল দিয়ে ধোয়া। ■দাত পরিষ্কার করা (মেস্‌ওয়াক করা উত্তম) ■অযুর কাজগুলো তিনবার করে। [সম্পাদনা] মুস্তাহাবঅযুর কিছু মুস্তাহাব কাজ (করা উত্তম, না করলেও অযু কার্যকর থাকে) আছে। ■অযুর পর কালেমা শাহ্‌দাত পড়া। ■অযুর দুই কাজের মধ্যে দেরি না করা। ■অযুর সময় আহেতক কথা না বলা। ■পরিষ্কার পরিচ্ছন্ন স্থানে অযু করা। ■পানির অপচয় না করা। ডান থেকে বামে ধারাবাহিকতার রক্ষা করে অযু করা। [সম্পাদনা] অযুর পদ্ধতি[সম্পাদনা] সুন্নি মতানুসারে অযুর পদ্ধতি[সম্পাদনা] শিয়া মতানুসারে অযুর পদ্ধতি[সম্পাদনা] অযু ভঙ্গের কারণসমুহকোন ব্যক্তি অযু করার পর কিছু নিদৃস্ট কাজ না করলে তার অযু অবিরত বলবৎ থাকে। ঐ কাজগুলো করার মাধ্যমে অযু অকার্যকর হয় যা অযু ভেঙ্গে হওয়াও বলে। যেমনঃ ■মল, মূত্র বা বায়ূ ত্যাগ করলে। ■বীর্য বের হলে। ■ঠেস দিয়ে ঘুমালে। ■বমি করলে। ■আচেতন হলে। ■নামাজে উচ্চস্বরে হাঁসলে। ■যৌন সঙ্গম করলে (গোসল ফরজ হয়)। [সম্পাদনা] অযু বিষয়ক হাদিস[সম্পাদনা] অযুর বিকল্প তায়াম্মুমতায়াম্মুম অযুর বিকল্প যখন পানি আদৌ লভ্য নয়। তায়াম্মুমের নিয়ত করে বিসমিল্লাহ বলে তায়াম্মুম শুরু করতে হয়। তায়াম্মুম করার জন্য হাতে মাটি লাগিয়ে নিতে হয়। আঙ্গুল ছড়িয়ে দুই হাত এমনভাবে পাক-পবিত্র মাটির ওপর থাপড়াতে হয় যাতে স্বাভাবিকভাবেই হাতের তালুতে কিছু ধূলা লেগে যায়। অতঃপর উভয় হাত দিযে সমস্ত মুখমণ্ডল মাসেহ করতে হয়। এরপর আবার মাটিতে হাত থাপড়িয়ে ধূলা লাগিয়ে নিয়ে প্রথমে বাম তালু দিয়ে ডান হাত কনুই পর্যন্ত এবং পরে ডান তালু দিয়ে বাম হাত কনুই পর্যন্ত মাসেহ করতে হয়। 

====

http://bn.wikipedia.org/wiki/%E0%A6%85%E0%A6%9E%E0%A7%8D%E0%A6%9A%E0%A6%B2_%E0%A7%AB%E0%A7%A7


এরিয়া ৫১ (ইংরেজি: Area 51 এরিয়া ফিফটীওয়ান্‌) একটি বিশাল (নেলিসের বিমান বাহিনী) সামরিক বাহিনীর অপারেশন ঘাটি, যার আয়তন ২৬,০০০ বর্গকিলোমিটার। এটি পশ্চিমা মার্কিন যুক্তরাষ্ট্রের নেভাডা অঙ্গরাজ্যের দক্ষিণাঞ্চলে এবং লাস ভেগাস থেকে প্রায় ১৫০ কিলোমিটার উত্তর-পশ্চিম রেকেল গ্রামের কাছে অবস্থিত[১]। এটি একটি বিরাট গোপনীয় সামরিক বিমান ঘাঁটি যা ঠিক গ্রুম হ্রদের দক্ষিণ তীরে অবস্থিত। এটির ভিত্তির প্রাথমিক উদ্দেশ্য হল পরীক্ষামূলক উড়োজাহাজ তৈরি, অস্ত্রশস্ত্রের সিস্টেমের পরীক্ষাকরণ এবং উন্নতিসাধন সমর্থন করা।[২][৩] ভিত্তিটি মার্কিন যুক্তরাষ্ট্রের বিমান বাহিনীর বিশাল নেভাডা পরীক্ষা এবং প্রশিক্ষণ সীমার মধ্যে অবস্থান করে। ভিত্তির সুবিধার্থে "স্বপ্নের ভূমি", "বেহেশ্তের রেকেল", "বাড়ি ভিত্তি", "পানির শহরের অংশ", "গ্রুম হ্রদ" এবং সর্বাপেক্ষা সাম্প্রতিক কালে "সুখাবহ বিমানবন্দর" হিসাবেও জানা হয়। প্রায়ই সামরিক বিমানচালকরা ভিত্তির চারিদিকের আকাশ সীমাকে "বাক্স" বলে ডাকে। ভিত্তিটি যে উচ্চ স্তরের গোপনীয়তা পরিবেষ্টন করে তা মার্কিন সরকার এর অস্তিত্ব কেবল অস্পষ্টভাবে স্বীকার করে। এই ভিত্তির একটি নমুনা বিষয়ক চক্রান্তের তত্ত্বসমূহ এবং অশনাক্ত উড়ন্ত বস্তু (UFO) উপকথা নায়ক।[৪][৫] ২০০৯ সালে অবসর প্রাপ্ত বিভিন্ন কর্মকতারা যাদের এরিয়া ৫১-তে কাজ করার অনুমোদন দেওয়া হয়েছিল বলে দাবী করে তাঁরা বলেন, এরিয়া ৫১ উন্নতিসাধন এবং সাম্প্রতিক প্রযুক্তির পরীক্ষাকরণের (সামরিক জেড প্লেন, চান্দ্র মডিউল, ইত্যাদি) কাজের জন্য অনেক গোপনীয়তা সাথে ব্যবহার করা হয়।[৬] 

====

http://bn.wikipedia.org/wiki/%E0%A6%85%E0%A6%9F%E0%A7%8B_%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%99%E0%A6%BE%E0%A6%B0


অটো লুডভিগ প্রেমিঙার (জার্মান ভাষায়: Otto Ludwig Preminger) (৫ই ডিসেম্বর, ১৯০৬ - ২৩শে এপ্রিল, ১৯৮৬) ছিলেন অস্ট্রীয় চলচ্চিত্র পরিচালক। তিনি ক্যারিয়ারের একপ র্যায়ে অস্ট্রিয়া থেকে হলিউডে চলে আসেন এবং এখানে প্রায় ৩৫টি পূর্ণদৈর্ঘ্য ছবি নির্মাণ করেন। তার সিনেমা ক্যারিয়ার ছিল প্রায় ৫ দশকের। লরা -র (১৯৪৪) মত খুব স্টাইলিশ নয়ার ছবি নির্মাণের জন্যই সবচেয়ে জনপ্রিয় হয়েছেন। ১৯৫০ ও ৬০-এর দশকে বেশ কিছু বিখ্যাত উপন্যাস ও মঞ্চ নাটককে চলচ্চিত্রায়িত করেন। এগুলোর মধ্যে তৎকালীন অ্যামেরিকায় ট্যাবু হিসেবে বিবেচিত কিছু বিষয় স্থান পেয়েছিল। প্রেমিঙারের এ ধরনের ট্যাবু চিত্রায়নের কারণেই সেন্সরের সীমানা হ্রাস পায়। তার ছবিতে যে ট্যাবুগুলো স্থান পেয়েছিল তা হল মাদকাসক্তি (দ্য ম্যান উইথ দ্য গোল্ডেন আর্ম, ১৯৫৫), ধর্ষণ (অ্যানাটমি অফ আ মার্ডার, ১৯৫৯) এবং সমকামিতা (অ্যাডভাইস অ্যান্ড কনসেন্ট, ১৯৬২)। তিনি দুইবার সেরা পরিচালক হিসেবে একাডেমি পুরস্কার মনোনয়ন লাভ করেছিলেন।

====

http://bn.wikipedia.org/wiki/%E0%A6%85%E0%A6%9F%E0%A7%8B%E0%A6%AE%E0%A6%BE%E0%A6%A8_%E0%A6%B8%E0%A6%AE%E0%A7%8D%E0%A6%B0%E0%A6%BE%E0%A6%9C%E0%A7%8D%E0%A6%AF

উস্‌মানীয় সাম্রাজ্য (ইংরেজি ভাষায়: Ottoman Empire) তুরস্ক-ভিত্তিক উসমানীয় বংশ কর্তৃক ১৪শ শতকে প্রতিষ্ঠিত সাম্রাজ্য। শৌর্যের শীর্ষে সাম্রাজ্যটি পশ্চিম এশিয়া, দক্ষিণ-পূর্ব ইউরোপ ও উত্তর-পূর্ব আফ্রিকার এক বিরাট অঞ্চলব্যাপী বিস্তৃত ছিল। [সম্পাদনা] ইতিহাসউসমানীয় বংশের প্রতিষ্ঠাতা উসমান একটি ক্ষুদ্র তূর্কী গোত্রের নেতা ছিলেন। এই গোত্রটি পরবর্তীতে অন্যান্য তূর্কী গোত্রগুলোকে পরাজিত করে নিজ প্রাধান্য প্রতিষ্ঠা করে। সেলজুক তুর্কদের সাম্রাজ্যের পতনের মধ্য দিয়ে উস্‌মানীয়দের উত্থান ঘটে। প্রকৃতপক্ষে ২য় মুহাম্মদের শাসনামলে (১৪৫১-১৪৮১) অন্য সব তুর্কি গোত্র উস্‌মানীয়দের বশ্যতা স্বীকারে বাধ্য হয়। কালক্রমে মধ্যপ্রাচ্য, উত্তর আফ্রিকা, গ্রীস ও বলকান অঞ্চল এবং প্রায় সমগ্র দক্ষিণ-পূর্ব ইউরোপ এদের অধিকারে আসে। উসমানীয় সাম্রাজ্য যা অটোমান সাম্রাজ্য নামে পাশ্চাত্যে পরিচিত, প্রায় ৬০০ বছর ধরে টিকে ছিল। উসমানীয় সম্রাটরা ছিলেন মুসলমান; তারা নিজেদের নামের সাথে খলিফা পদবী ব্যবহার করতেন। বিংশ শতকের শুরুর দিকে, প্রথম বিশ্বযুদ্ধ-পরবর্তী সময়ে আধুনিক তুরস্কের জন্মলাভের সাথে সাথে এই সাম্রাজ্যের অবসান হয়। সর্বশেষ উসমানীয় সম্রাট ছিলেন ষষ্ঠ মুহাম্মাদ (রাজত্বকাল ১৯১৮-১৯২২)। তুর্কি জাতীয়তাবাদী কামাল আতাতুর্ক ১৯২২ সালে তাঁকে ক্ষমতাচ্যূত করেন। এরপর তুর্কি প্রজাতন্ত্র স্থাপিত হয় এবং তখন থেকেই আধুনিক তুরস্কের জন্ম। 

====

http://bn.wikipedia.org/wiki/%E0%A6%85%E0%A6%9F%E0%A7%8B_%E0%A6%B7%E0%A7%8D%E0%A6%9F%E0%A7%87%E0%A6%B0%E0%A7%8D%E0%A6%A8


অটো ষ্টের্ন একজন নোবেল বিজয়ী জার্মান পদার্থবিজ্ঞানী। তিনি প্রুশিয়া সম্রাজ্যের Sohrau (Żory) নামক স্থানে জন্মগ্রহণ করেন। এই স্থানটি বর্তমানে পোল্যান্ডে অবস্থিত। তিনি পড়াশোনা করেছেন নিম্ন সাইলেশিয়া অঞ্চলের Breslau-এ। তিনি ব্রেসলাউ বিশ্ববিদ্যালয় থেকে ভৌত রসায়নে ডক্টরেট ডিগ্রী নিয়ে ১৯১২ সালে পড়াশোনার পাট শেষ করেন। এরপর তিনি চার্লস ইউনিভার্সিটি অফ প্রাগে আইনস্টাইনের অধীনে কাজ করেন এবং তার পরে ইটিএইচ জুরিখে কাজ করতে যান।

====

http://bn.wikipedia.org/wiki/%E0%A6%85%E0%A6%A1%E0%A6%BF%E0%A6%B8%E0%A6%BF%E0%A6%89%E0%A6%B8


অডিসিউস অথবা ইউলিসিস (গ্রিক: Ὀδυσσεύς, অডিসিউস; লাতিন: Ulixes, ইউলিসিস) একজন উপকথার গ্রীসের ইথাকার রাজা ছিলেন। তিনি গ্রিক পুরাণের অন্যতম সাহসী ও কৌশলী বীর, বাগ্মী ও কূটনীতিবিদ। হেলেনের অসংখ্য পাণিপ্রার্থীদের মধ্যে অডিসিউসও ছিলেন। কিন্তু পরবর্তীতে তিনি নিজেই মেনালাউসের সঙ্গে হেলেনের বিয়ে দেন এবং নিজে হেলেনের আত্মীয়া পেনিলোপীকে বিয়ে করেন। অডিসিউসের কূটকৌশলের কারণেই হেলেনের ব্যর্থ পাণিপ্রার্থীরা সব রকমের বিপদ থেকে হেলেঙ্কে রক্ষা করার জন্য প্রতিজ্ঞাবদ্ধ হন। তাঁরা ঘোষণা করেন যে ভবিষ্যতে হেলেনের কোন ব্যর্থ পাণিপ্রার্থি বা অন্য যেকোন ব্যাক্তি দ্বারা হেলেন ও মেনালাউসের কোন ক্ষতি হবার সম্ভাবনা থাকলে তারা একযোগে বাধা দেবেন। প্যারিস কতৃক হেলেন অপহৃত হবার পর সকল গ্রিকবীর ট্রয় আক্রমাণের জন্য একত্রিত হন। কিন্তু অডিসিউস তার শিশু পুত্রের টেলেমেকাসের মায়ায় যুদ্ধযাত্রা এড়ানোর পাগলামির ভান শুরু করেন। কিন্তু প্যালামেডিসের কাছে ধরা পড়ে যুদ্ধে অংশগ্রহণ করতে বাধ্য হন। অডিসিউসের দুঃসাহসী পরিকল্পনার কারণেই সুদীর্ঘ ট্রয় যুদ্ধের অবসান ঘটে। তার পরামর্শেই ট্রোজানদের প্রতারিত করার জন্য বিখ্যাত ট্রয়ের ঘোড়া নির্মিত হয়। যুদ্ধশেষে স্বদেশ প্রবর্তনের সময় তিনি মহা সসুদ্র দেবতা পোসাইডেনের কোপে পড়ে পথভ্রষ্ট হন। এই কাহিনী নিয়েই রচিত হয়েছে হোমারের অডিসি মহাকাব্য। নিজের রাজ্য ইথাকায় ফিরে আসার কিছুকাল পর তিনি পুত্র টেলেগোনাস কর্তৃক নিহত হন। টেলেগোনাস ছিল কুহকিনী সার্সির গর্ভজাত পুত্র। পিতার কাছে আপন পরিচয় প্রদানের জন্য সে ইথাকায় আগমন করলে ভুল বোঝাবুঝির কারণে পিতা পুত্রের আগেই যুদ্ধ বাধে এবং অডিসিউস নিহত হন।

====

http://bn.wikipedia.org/wiki/%E0%A6%85%E0%A6%A3%E0%A7%81%E0%A6%9C%E0%A7%80%E0%A6%AC_%E0%A6%AC%E0%A6%BF%E0%A6%9C%E0%A7%8D%E0%A6%9E%E0%A6%BE%E0%A6%A8_%E0%A6%AC%E0%A6%BF%E0%A6%AD%E0%A6%BE%E0%A6%97,_%E0%A6%A2%E0%A6%BE%E0%A6%95%E0%A6%BE_%E0%A6%AC%E0%A6%BF%E0%A6%B6%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A6%AF%E0%A6%BC#.E0.A6.85.E0.A6.A8.E0.A7.81.E0.A6.9C.E0.A7.80.E0.A6.AC_.E0.A6.AC.E0.A6.BF.E0.A6.9C.E0.A7.8D.E0.A6.9E.E0.A6.BE.E0.A6.A8_.E0.A6.AC.E0.A6.BF.E0.A6.AD.E0.A6.BE.E0.A6.97


ঢাকা বিশ্ববিদ্যালয় বর্তমানে বাংলাদেশের সবচেয়ে পুরাতন বিশ্ববিদ্যালয়। এটি একটি সরকারী বিশ্ববিদ্যালয়। এ বিশ্ববিদ্যালয় ঢাকা শহরের প্রাণকেন্দ্রে অবস্থিত। এখানে পঁচিশ হাজারের বেশি ছাত্রছাত্রী এবং প্রায় ১৫০০ শিক্ষক রয়েছে৷ এটি ১৯২১ সালে স্থাপিত হয়৷ প্রতি বছর এখানে প্রায় ৫০০০ ছাত্র ভর্তি হয়৷ বাংলাদেশের উচ্চ শিক্ষিত সম্প্রদায়ের প্রায় দুই-তৃতীয়াংশ এই বিশ্ববিদ্যালয়ের ছাত্র-ছাত্রী। সূচিপত্র ১ অবস্থান ২ ইতিহাস ২.১ ১৯২১ সাল হতে ১৯৪৮ সাল পর্যন্ত ঢাকা বিশ্ববিদ্যালয়ের শিক্ষার্থী সংখ্যা ৩ বিশ্ববিদ্যালয়ের অন্তর্গত প্রতিষ্ঠান ৩.১ অনুষদ সমূহ ৩.১.১ কলা অনুষদ ৩.১.১.১ বাংলা ৩.১.১.২ ইংরেজি ৩.১.১.৩ ফারসী ও উর্দু ৩.১.১.৪ দর্শন ৩.১.১.৫ ইতিহাস ৩.১.১.৬ আরবি ৩.১.১.৭ ইসলামিক স্টাডিজ ৩.১.১.৮ ইসলামের ইতিহাস ও সংস্কৃতি ৩.১.১.৯ সংস্কৃত ও পালি ৩.১.১.১০ তথ্যবিজ্ঞান ও গ্রন্থাগার ব্যবস্থাপনা ৩.১.১.১১ ভাষাবিজ্ঞান ৩.১.১.১২ নাট্যকলা ও সঙ্গীত ৩.১.১.১৩ বিশ্ব ধর্মতত্ত্ব ৩.১.২ বিজ্ঞান অনুষদ ৩.১.২.১ পদার্থ বিজ্ঞান বিভাগ ৩.১.২.২ গণিত বিভাগ ৩.১.২.৩ রসায়ন বিভাগ ৩.১.২.৪ পরিসংখ্যান বিভাগ ৩.১.৩ আইন অনুষদ ৩.১.৩.১ আইন বিভাগ ৩.১.৪ সামাজিক বিজ্ঞান অনুষদ ৩.১.৪.১ অর্থনীতি বিভাগ ৩.১.৪.২ রাষ্ট্রবিজ্ঞান বিভাগ ৩.১.৪.৩ আন্তর্জাতিক সম্পর্ক বিভাগ ৩.১.৪.৪ সমাজ বিজ্ঞান বিভাগ ৩.১.৪.৫ লোক প্রশাসন বিভাগ ৩.১.৪.৬ গণযোগাযোগ ও সাংবাদিকতা বিভাগ ৩.১.৪.৭ নৃবিজ্ঞান বিভাগ ৩.১.৪.৮ পপুলেশন সায়েন্সেস বিভাগ ৩.১.৪.৯ শান্তি ও সংঘর্ষ অধ্যয়ন বিভাগ ৩.১.৪.১০ উইমেন্স স্টাডিজ বিভাগ ৩.১.৪.১১ ডেভেলপমেন্ট স্টাডিজ বিভাগ ৩.১.৫ বিজনেস স্টাডিজ অনুষদ ৩.১.৫.১ ম্যানেজমেন্ট স্টাডিজ বিভাগ ৩.১.৫.২ একাউন্টিং এন্ড ইনফরমেশন সিস্টেমস বিভাগ ৩.১.৫.৩ মার্কেটিং বিভাগ ৩.১.৫.৪ ফিন্যান্স বিভাগ ৩.১.৫.৫ ব্যাংকিং বিভাগ ৩.১.৫.৬ ম্যানেজমেন্ট ইনফরমেশন সিস্টেমস বিভাগ ৩.১.৬ জীববিজ্ঞান অনুষদ ৩.১.৬.১ মৃত্তিকা, পানি ও পরিবেশ বিভাগ ৩.১.৬.২ উদ্ভিদ বিজ্ঞান ৩.১.৬.৩ প্রাণিবিদ্যা ৩.১.৬.৪ প্রাণ রসায়নও অনুপ্রাণ বিজ্ঞান ৩.১.৬.৫ মনোবিজ্ঞান ৩.১.৬.৬ অণুজীব বিজ্ঞান ৩.১.৬.৭ মৎস বিজ্ঞান ৩.১.৬.৮ চিকিৎসা মনোবিজ্ঞান ৩.১.৬.৯ জেনেটিক ইঞ্জিনিয়ারিং এন্ড বায়োটেকনোলজি ৩.১.৭ ফার্মেসি অনুষদ ৩.১.৮ ইঞ্জিনিয়ারিং এবং টেকনোলজী অনুষদ ৩.১.৮.১ ফলিত পদার্থবিজ্ঞান, ইলেকট্রনিক্‌স এবং কমিউনিকেশন ইঞ্জিনিয়ারিং বিভাগ ৩.১.৮.২ ফলিত রসায়ন ও রাসায়নিক প্রযুক্তি বিভাগ ৩.১.৮.৩ কম্পিউটার সায়েন্স অ্যান্ড ইঞ্জিনিয়ারিং বিভাগ ৩.১.৯ আর্থ এন্ড এনভায়রনমেন্টাল সায়েন্সেস অনুষদ ৩.১.৯.১ ভূগোল ও পরিবেশ বিভাগ ৩.১.৯.২ ভূতত্ত্ব বিভাগ ৩.১.১০ চারুকলা অনুষদ ৩.১.১১ অন্যান্য অনুষদ ৩.২ ইনস্টিটিউট সমূহ ৪ আবাসিক হলসমূহ ৪.১ সলিমুল্লাহ মুসলিম হল ৪.২ শহীদুল্লাহ হল ৪.৩ জগন্নাথ হল ৪.৪ ফজলুল হক মুসলিম হল ৪.৫ সার্জেন্ট জহুরুল হক হল ৪.৬ রোকেয়া হল ৪.৭ মাস্টারদা সূর্যসেন হল ৪.৮ হাজী মুহম্মদ মুহসীন হল ৪.৯ শামসুন নাহার হল ৪.১০ কবি জসিম উদ্দিন হল ৪.১১ স্যার এ. এফ. রহমান হল ৪.১২ বঙ্গবন্ধু শেখ মুজিবুর রহমান হল ৪.১৩ মুক্তিযোদ্ধা জিয়াউর রহমান হল ৪.১৪ বাংলাদেশ-কুয়েত মৈত্রী হল ৪.১৫ স্যার ফিলিপ হার্টগ ইন্টারন্যাশনাল হল ৪.১৬ অমর একুশে হল ৪.১৭ বেগম ফজিলাতুন্নেছা মুজিব হল ৪.১৮ আই.বি.এ. হোস্টেল ৪.১৯ শাহনেওয়াজ ছাত্রাবাস ৪.২০ নওয়াব ফয়জুন্নেসা চৌধুরানী ছাত্রী নিবাস ৫ ক্যাফেটেরিয়া ৬ নোবেল পুরস্কার ৭ ঢাকা বিশ্ববিদ্যালয়ের উপাচার্য ৮ কৃতি শিক্ষক ৯ উৎস ১০ আরও দেখুন ১১ বহিঃসংযোগ [সম্পাদনা] অবস্থানঢাকা বিশ্ববিদ্যালয় ঢাকার প্রায় কেন্দ্রস্থলে অবস্থিত। এর উত্তর দিকে নিউ এলিফ্যান্ট রোড। পশ্চিমে ইডেন কলেজ, দক্ষিণে বাংলাদেশ প্রকৌশল বিশ্ববিদ্যালয়, পূর্বে কাজী নজরুল ইসলাম এভিনিউ ও সোহরাওয়ার্দী উদ্যান অবস্থিত। [সম্পাদনা] ইতিহাসমূল নিবন্ধ: ঢাকা বিশ্ববিদ্যালয়ের ইতিহাস নবাব সৈয়দ নওয়াব আলী চৌধুরী, ঢাকা বিশ্ববিদ্যালয় প্রতিষ্ঠার অন্যতম প্রধান প্রস্তাবকব্রিটিশ ঔপনিবেশিক শাসনকালে স্বাধীন জাতিসত্ত্বার বিকাশের লক্ষ্যে বিশ শতকের দ্বিতীয় দশকে ঢাকা বিশ্ববিদ্যালয় প্রতিষ্ঠার প্রক্রিয়া শুরু হয়। ব্রিটিশ ভারতে তত্কালীন শাসকদের অন্যায্য সিদ্ধান্তে পূর্ববঙ্গের মানুষের প্রতিবাদের ফসল হচ্ছে এই ঢাকা বিশ্ববিদ্যালয়। এ সম্পর্কে প্রখ্যাত ইতিহাসবিদ মুনতাসীর মামুন ঢাকা স্মৃতি বিস্মৃতির নগরী গ্রন্থে লিখেছেন, “বঙ্গভঙ্গ রদের ক্ষতিপূরণ হিসেবে প্রতিষ্ঠা করা হয়েছিল ঢাকা বিশ্ববিদ্যালয়। লর্ড লিটন যাকে বলেছিলেন ‘স্পেল্নডিড ইম্পিরিয়াল কমপেনসেশন’। পূর্ববঙ্গ শিক্ষাদীক্ষা, অর্থনীতি সব ক্ষেত্রেই পিছিয়ে ছিল। বঙ্গভঙ্গ হওয়ার পর এ অবস্থার খানিকটা পরিবর্তন হয়েছিল, বিশেষ করে শিক্ষার ক্ষেত্রে।[৪]১৯১২ সালের ২ ফেব্রুয়ারি ঢাকায় বিশ্ববিদ্যালয় প্রতিষ্ঠার প্রতিশ্রুতি দেন তৎকালীন ব্রিটিশ ভারতের ভাইসরয় লর্ড হার্ডিঞ্জ। এর মাত্র তিন দিন পূর্বে ভাইসরয় এর সাথে সাক্ষাৎ করে বিশ্ববিদ্যালয় প্রতিষ্ঠার আবেদন জানিয়ে ছিলেন ঢাকার নবাব স্যার সলিমুল্লাহ, ধনবাড়ীর নবাব সৈয়দ নওয়াব আলী চৌধুরী, শেরে বাংলা এ. কে. ফজলুল হক এবং অন্যান্য নেতৃবৃন্দ। ২৭ মে বিশ্ববিদ্যালয় প্রতিষ্ঠার জন্য প্রস্তাব করেন ব্যারিস্টার আর. নাথানের নেতৃত্বে ডি আর কুলচার, নবাব সৈয়দ নওয়াব আলী চৌধুরী, নবাব সিরাজুল ইসলাম, ঢাকার প্রভাবশালী নাগরিক আনন্দচন্দ্র রায়, ঢাকা কলেজের অধ্যক্ষ ডব্লিউ.এ.টি. আচির্বল্ড, [জগন্নাথ কলেজ-এর অধ্যক্ষ ললিত মোহন চট্টোপাধ্যায়, ঢাকা মাদ্রাসার (বর্তমান কবি নজরুল সরকারি কলেজ) তত্ত্বাবধায়ক শামসুল উলামা আবু নসর মুহম্মদ ওয়াহেদ, মোহাম্মদ আলী (আলীগড়), প্রেসিডেন্সি কলেজের অধ্যক্ষ এইচ.এইচ.আর.জেমস, প্রেসিডেন্সি কলেজের অধ্যাপক সি.ডব্লিউ. পিক, এবং সংস্কৃত কলেজের অধ্যক্ষ সতীশ্চন্দ্র আচার্য। ১৯১৩ সালে প্রকাশিত হয় নাথান কমিটির ইতিবাচক রিপোর্ট এবং সে বছরই ডিসেম্বর মাসে সেটি অনুমোদিত হয়। ১৯১৭ সালে গঠিত স্যাডলার কমিশনও ইতিবাচক প্রস্তাব দিলে ১৯২০ সালের ১৩ মার্চ ভারতীয় আইন সভা পাশ করে 'দি ঢাকা ইউনিভার্সিটি অ্যাক্ট (অ্যাক্ট নং-১৩) ১৯২০'। পরবর্তী ঘটনাপ্রবাহ সম্পর্কে রফিকুল ইসলামের ঢাকা বিশ্ববিদ্যালয়ের ৮০ বছর গ্রন্থ থেকে জানা যায়, নাথান কমিটি রমনা অঞ্চলে ৪৫০ একর জায়গায় ঢাকা বিশ্ববিদ্যালয় স্থাপনের প্রস্তাব দেয়। এই জায়গায় তখন ছিল ঢাকা কলেজ, গভর্নমেন্ট হাউস, সেক্রেটারিয়েট ও গভর্নমেন্ট প্রেসসমূহ। সৃষ্টির শুরুতেই ঢাকা বিশ্ববিদ্যালয় নানা প্রতিকূলতার মুখে পড়ে। কলকাতার তত্কালীন একটি শিক্ষিত মহল ঢাকায় বিশ্ববিদ্যালয় প্রতিষ্ঠার বিরোধিতা করে। এ ছাড়া ১৯১৪ সালে প্রথম বিশ্বযুদ্ধ শুরু হওয়ায় বিশ্ববিদ্যালয় প্রতিষ্ঠা নিয়ে অনিশ্চয়তা দেখা দেয়। এর ফলে পূর্ব বাংলার মানুষ হতাশা প্রকাশ করে। ১৯১৭ সালের মার্চ মাসে ইম্পেরিয়াল লেজিসলেটিভ কাউন্সিলে সৈয়দ নওয়াব আলী চৌধুরী সরকারের কাছে অবিলম্বে ঢাকা বিশ্ববিদ্যালয় বিল পেশের আহ্বান জানান। ১৯২০ সালের ২৩ মার্চ গভর্নর জেনারেল এ বিলে সম্মতি দেন। এ আইনটি ঢাকা বিশ্ববিদ্যালয়ের প্রতিষ্ঠার ভিত্তি। এ আইনের বাস্তবায়নের ফলাফল হিসেবে ১৯২১ সালের ১ জুলাই যাত্রা শুরু করে ঢাকা বিশ্ববিদ্যালয়। ছাত্র-ছাত্রীদের জন্য বিশ্ববিদ্যালয়ের দ্বার উন্মুক্ত হয় ১৯২১ সালের ১ জুলাই। সে সময়ের ঢাকার সবচেয়ে অভিজাত ও সৌন্দর্যমণ্ডিত রমনা এলাকায় প্রায় ৬০০ একর জমির উপর পূর্ববঙ্গ এবং আসাম প্রদেশের পরিত্যক্ত ভবনাদি এবং ঢাকা কলেজের (বর্তমান কার্জন হল) ভবনসমূহের সমন্বয়ে মনোরম পরিবেশে গড়ে উঠে ঢাকা বিশ্ববিদ্যালয়। প্রতিষ্ঠার এই দিনটি প্রতিবছর "ঢাকা বিশ্ববিদ্যালয় দিবস" হিসেবে পালন করা হয়। তিনটি অনুষদ ও ১২টি বিভাগ নিয়ে একটি আবাসিক বিশ্ববিদ্যালয় হিসেবে এর যাত্রা শুরু হয়। কলা, বিজ্ঞান ও আইন অনুষদের অন্তর্ভুক্ত ছিল সংস্কৃত ও বাংলা, ইংরেজি, শিক্ষা, ইতিহাস, আরবি, ইসলামিক স্টাডিজ, ফারসী ও উর্দু, দর্শন, অর্থনীতি ও রাজনীতি, পদার্থবিদ্যা, রসায়ন, গণিত এবং আইন। প্রথম শিক্ষাবর্ষে বিভিন্ন বিভাগে মোট ছাত্রছাত্রীর সংখ্যা ছিল ৮৭৭ জন এবং শিক্ষক সংখ্যা ছিল মাত্র ৬০ জন। এই বিশ্ববিদ্যালয়ের প্রথম ছাত্রী লীলা নাগ (ইংরেজি বিভাগ; এমএ-১৯২৩)। যে সব প্রথিতযশা শিক্ষাবিদ বিশ্ববিদ্যালয়ের প্রতিষ্ঠালগ্নে শিক্ষকতার সাথে জড়িত ছিলেন তারা হলেনঃ হরপ্রসাদ শাস্ত্রী, এফ.সি. টার্নার, মুহম্মদ শহীদুল্লাহ, জি.এইচ.ল্যাংলি, হরিদাস ভট্টাচার্য, ডব্লিউ.এ.জেনকিন্স, রমেশচন্দ্র মজুমদার, স্যার এ. এফ. রাহমান, সত্যেন্দ্রনাথ বসু, নরেশচন্দ্র সেনগুপ্ত, জ্ঞানচন্দ্র ঘোষ প্রমুখ। দ্বিতীয় বিশ্বযুদ্ধকালীন অস্থিরতা ও ভারত বিভক্তি আন্দোলনের কারণে ঢাকা বিশ্ববিদ্যালয়ের অগ্রযাত্রা কিছুটা ব্যাহত হয়। ১৯৪৭ সালে ভারত ও পাকিস্তান নামক দুইটি স্বাধীন রাষ্ট্র প্রতিষ্ঠিত হয়। তৎকালীন পূর্ববঙ্গ তথা পূর্ব পাকিস্তানের রাজধানী ঢাকায় অবস্থিত প্রদেশের একমাত্র বিশ্ববিদ্যালয়-ঢাকা বিশ্ববিদ্যালয়কে কেন্দ্র করে এ দেশের মানুষের আশা-আকাঙ্ক্ষা উজ্জীবিত হয়। নতুন উদ্যমে ঢাকা বিশ্ববিদ্যালয়ের কর্মকাণ্ড শুরু হয়। তৎকালীন পূর্ববাংলার ৫৫ টি কলেজ এ বিশ্ববিদ্যালয়ের অধিভুক্ত হয়। ১৯৪৭-৭১ সময়ের মধ্যে ৫টি নতুন অনুষদ, ১৬টি নতুন বিভাগ ও ৪টি ইনস্টিটিউট প্রতিষ্ঠিত হয়। ১৯৫২ সনের ভাষা আন্দোলন থেকে শুরু করে ১৯৭১ এর স্বাধীনতা যুদ্ধ পর্যন্ত বিশ্ববিদ্যালয়ের রয়েছে গৌরবময় ভূমিকা। স্বাধীনতা যুদ্ধে এ বিশ্ববিদ্যালয় পাকিস্তানি হানাদার বাহিনীর আক্রমণের শিকার হয়। এতে এ বিশ্ববিদ্যালয়ের শিক্ষক-কর্মকর্তা-কর্মচারী এবং ছাত্র-ছাত্রী সহ শহীদ হয়েছেন বহুজন। বিশ্ববিদ্যালয়ের শিক্ষক ও ছাত্রছাত্রীদের কঠোর নিয়ন্ত্রণে রাখার লক্ষ্যে ১৯৬১ সালে স্বৈরাচারী আইয়ুব খানের সরকার প্রবর্তিত অর্ডিন্যান্স বাতিলের জন্য ষাটের দশক থেকে শিক্ষকদের দাবির পরিপ্রেক্ষিতে স্বাধীনতার পর গণপ্রজাতন্ত্রী বাংলাদেশের জাতীয় সংসদ উক্ত অর্ডিন্যান্স বাতিল করে ঢাকা বিশ্ববিদ্যালয় অর্ডার-১৯৭৩ জারি করে। বর্তমানে বিশ্ববিদ্যালয় এই অর্ডার দ্বারা পরিচালিত হয়ে আসছে।[৫] [সম্পাদনা] ১৯২১ সাল হতে ১৯৪৮ সাল পর্যন্ত ঢাকা বিশ্ববিদ্যালয়ের শিক্ষার্থী সংখ্যাশিক্ষাবর্ষ মুসলমান ছাত্র সংখ্যা মোট ছাত্র সংখ্যা ১৯২৯-'৩০ ৪২৭ ১৩০০ (ট্রেনিং কলেজ ও মেডিকেল স্কুলের ছাত্র বাদে) ১৯৩০-৩১ ৩৯৯ ১৩০০ ১৯৩০-৩৪ ১০২৭ ১৯৩৪-৩৫ ৯৩৩ (৩৯ জন ছাত্রীসহ) ১৯৩৭-৩৮ ৫৯৫ ১৫২৭ ১৯৩৯-৪০ ৬৭৩ ১৫২৭ ১৯৪০-৪১ ৬০০ ১৬৩৩ ১৯৪৫-৪৬ ১০০০(৯০ জন ছাত্রীসহ) ১৯৪৬-৪৭ ১০৯২(১০০জন ছাত্রীসহ) ১৯৪৭-৪৮ ১৬৯৩(৭২জন ছাত্রীসহ) [৬] [সম্পাদনা] বিশ্ববিদ্যালয়ের অন্তর্গত প্রতিষ্ঠানদেশের সর্ব প্রাচীন এই বিশ্ববিদ্যালয়ে বর্তমানে ১০ টি অনুষদ, ৫১ টি বিভাগ, ৯ টি ইনস্টিটিউট এবং ৩৩ টি গবেষণা কেন্দ্র রয়েছে। এছাড়া ছাত্র-ছাত্রীদের থাকার জন্যে রয়েছে ২০ টি আবাসিক হল ও হোস্টেল। [সম্পাদনা] অনুষদ সমূহঢাকা বিশ্ববিদ্যালয়ের অনুষদ ও এর অন্তর্গত বিভাগ গুলো হল: [সম্পাদনা] কলা অনুষদ অপরাজেয় বাংলা, ঢাকা বিশ্ববিদ্যালয়ের কলা ভবনের সামনে অবস্থিত একটি ভাস্কর্যপ্রতিষ্ঠা কাল: ১৯২১ বিভাগ সমূহ: [সম্পাদনা] বাংলাঢাকা বিশ্ববিদ্যালয়ের প্রতিষ্ঠা লগ্ন থেকেই বাংলা বিভাগ এর কার্যক্রম শুরু করে। এ বিভাগের প্রথম অধ্যাপক ও বিভাগীয় প্রধান ছিলেন মহামহোপাধ্যায় হরপ্রসাদ শাস্ত্রী। মুহম্মদ শহীদুল্লাহও (পরে ডক্টর) তখন থেকেই এই বিভাগের প্রভাষক হিসেবে নিয়োগ লাভ করেন। ডঃ মুহম্মদ শহিদুল্লাহের মত আরও অনেক মনীষী, শিক্ষক, শিক্ষাবিদ এবং গবেষক এর বিভাগের মর্যাদা বৃদ্ধি করেন। ১৯৫২ সালে ভাষা আন্দোলনের সময় এই বিভাগের ভূমিকা গুরুত্বপূর্ণ। অধ্যাপক মুহম্মদ আবদুল হাইয়ের সম্পাদনায় প্রকাশিত (১৯৫৮ থেকে) "সাহিত্য পত্রিকা" বিভাগের গবেষণার গৌরবময় ঐতিহ্য এখন পর্যন্ত ধরে রেখেছে। ১৯৭১-এর মহান স্বাধীনতা যুদ্ধের সময়ে বাংলা বিভাগ সমগ্র বিশ্ববিদ্যালয়ে গৌরবোজ্জ্বল ভূমিকা রেখেছে। এই বিভাগের শিক্ষক অধ্যাপক মুনীর চৌধুরী, মোফাজ্জল হায়দার চৌধুরী ও আনোয়ার পাশা এবং কয়েকজন ছাত্র আত্মদান করে শহীদের মর্যাদা লাভ করেছে। অধ্যাপক মুনীর চৌধুরী আবিষ্কৃত মুনীর অপটিমা" নামক টাইপরাইটার বাংলা বিভাগের আরেকটি অবদান। [৭] [সম্পাদনা] ইংরেজিইংরেজি বিভাগ ঢাকা বিশ্ববিদ্যালয়ের সমবয়স্ক। বর্তমানে এই বিভাগে ৩৬ জন পূর্ণকালীন শিক্ষক, ১ জন অনারারি অধ্যাপক, ১ জন খণ্ডকালীন অধ্যাপক এবং ১ জন খণ্ডকালীন শিক্ষক রয়েছেন। ইংরেজি বিভাগের ইতিহাসকে তিনটি সুনির্দিষ্ট পর্যায়ে ভাগ করা যায়। বৃটিশ পর্যায়ে প্রথম বিভাগীয় প্রধান নিযুক্ত হয়েছিলেন সি. এল. রেন। ১৯৪৭-এর দেশ বিভাগের পর পুরোনো শিক্ষকদের অনেকে ইংরেজি বিভাগ ত্যাগ করেন। তবে পরবর্তীতে অধ্যাপক এ. জি. স্টক এর মত পণ্ডিত ব্যক্তি এই বিভাগে যোগ দেন। সাহিত্যের এবং ভাষার অন্যবিধ উন্নয়নে বড় অবদান রাখার মতো ছাত্র তৈরি করার ঐতিহ্যবাহী ভূমিকাও এ-বিভাগ সব সময় পালন করেছে। ইংরেজি বিভাগের অনেক শিক্ষক ও ছাত্র ভাষা আন্দোলন ও মুক্তিযুদ্ধে সক্রিয় ভূমিকা পালন করেছেন। দু'জন শিক্ষক ডঃ জ্যোতির্ময় গুহঠাকুরতা এবং জনাব রাশিদুল হাসান এবং ৭ জন ছাত্র ১৯৭১-এ শহিদ হন। [৮] [সম্পাদনা] ফারসী ও উর্দু১৯২১ সালে ঢাকা বিশ্ববিদ্যালয় যে কয়টি বিভাগ নিয়ে কার্যক্রম শুরু করে ফারসী ও উর্দু তার অন্যতম। তখন ফার্সিতে স্নাতকোত্তর এবং উর্দু সাবসিডিয়ারি হিসেবে শিক্ষাদান করা হত। ১৯৪৭ সালে পাকিস্তান প্রতিষ্ঠার পর উর্দুতে স্নাতক (সম্মান) ও স্নাতকোত্তর কোর্স শুরু হয়। এই বিভাগের প্রথম বিভাগীয় প্রধান খান বাহাদুর ফিদা আলী খান। বিভাগের উল্লেখযোগ্য শিক্ষকের মধ্যে ছিলেন ড: আন্দালিব শাদানী, ডঃ শওকত সবজওয়ারী, ড. হানিফ আফতাব আহমেদ সিদ্দিকী।। বাংলাদেশে ফার্সি ও উর্দু চর্চা এবং এর বিশাল ও বৈচিত্র্যময় সাহিত্য ভাণ্ডার থেকে রস আস্বাদনের ক্ষেত্রে এ বিভাগটি গুরুত্বপূর্ণ ভূমিকা পালন করছে। [৯] [সম্পাদনা] দর্শনদর্শন বিভাগের শুরু ঢাকা বিশ্ববিদ্যালয়ের প্রতিষ্ঠা লগ্ন থেকে। ১৯৫২-৫৩ শিক্ষাবর্ষে দর্শন বিভাগ "দর্শন ও মনোবিজ্ঞান" বিভাগ নামে পরিচিতি লাভ করে। ১৯৬৫ সালের আগস্ট মাসে মনোবিজ্ঞান বিভাগ দর্শন বিভাগ থেকে আলাদা হয়ে যায়। বাংলাদেশের মুক্তিযুদ্ধের সূচনালগ্নে শহীদ হন দর্শন বিভাগের অধ্যাপক ও তৎকালীন বিভাগীয় প্রধান ড. গোবিন্দ চন্দ্র দেব। প্রতিষ্ঠা লগ্নে এর বিভাগীয় প্রধান ছিলেন জর্জ হ্যারি ল্যাংলি। শহীদ ড. গোবিন্দ চন্দ্র দেব তার মৃত্যুর পূর্বে দর্শন গবেষণা, বিশেষ করে মানব কল্যাণ, সামাজিক প্রগতি, বিশ্বভ্রাতৃত্ব ও বিশ্বশান্তির জন্য ঢাকা বিশ্ববিদ্যালয়ের রেজিস্ট্রারের অনুকূলে তার স্থাবর অস্থাবর সম্পত্তির ৫০% উইল করে দিয়ে যান। তার উইলকৃত অর্থে ১৯৮০ সালের ডিসেম্বর মাসে দর্শন বিভাগে প্রতিষ্ঠিত হয় "দেব সেন্টার ফর ফিলসফিক্যাল স্টাডিজ"। এই কেন্দ্রের উদ্যোগে নিয়মিত ভাবে "দর্শন ও প্রগতি" নামে একটি বাংলা এবং Phylosophy and Progress নামে একটি ইংরেজি জার্নাল প্রকাশিত হয়। কেন্দ্রের উদ্যোগে মাসিক সেমিনার এবং প্রতিবছর দেব স্মারক বক্তৃতা অনুষ্ঠিত হয়।[১০] [সম্পাদনা] ইতিহাস১৯২১ সালের ১ জুলাই ঢাকা বিশ্ববিদ্যালয়ের সাথেই ইতিহাস বিভাগের যাত্রা শুরু হয়। শুরুতে মাত্র ৭ জন স্নাতক সম্মান শ্রেণীর শিক্ষার্থী থাকলেও ১৯২৩ সালে স্নাতকোত্তর শেষ পর্বে ১৪ জন শিক্ষার্থী ভর্তি হয়। শুরুতে বিভাগে শিক্ষক ছিলেন মাত্র ৫ জন। বর্তমানে ২৯ জন নিয়মিত শিক্ষক ও ২ জন সংখ্যাতিরিক্ত শিক্ষক, ১ জন অনারারি শিক্ষক এবং ৫ জন খণ্ডকালীন শিক্ষক রয়েছেন। স্নাতক ও স্নাতকোত্তর পর্যায়ে শিক্ষার্থীর সংখ্যা ৬০০ জন। শুধু শিক্ষা ক্ষেত্রে নয়, সাংস্কৃতিক কর্মকাণ্ডে ও খেলাধুলায় এ বিভাগের উজ্জ্বল ভূমিকা রয়েছে। ত্রিশের দশক থেকে আজ পর্যন্ত বিভিন্ন আন্দোলন সংগ্রামে এই বিভাগের ভূমিকা অপরিসীম। মুক্তিযুদ্ধে এই বিভাগের ৩ জন শিক্ষক ও ৩ জন ছাত্র শহীদ হন।[১১] [সম্পাদনা] আরবি১৯২১ সালে আরবি ও ইসলামী স্টাডিজ বিভাগ হিসেবে ঢাকা বিশ্ববিদ্যালয়ে আরবি শিক্ষা শুরু হয়। শামসুল ওলামা আবু নসর অহীদ ছিলেন আরবি বিভাগের প্রথম বিভাগীয় প্রধান। ঢাকা বিশ্ববিদ্যালয় এর ছাত্রদের মধ্য থেকে মধ্য থেকে প্রথম উপাচার্য এই বিভাগেরই ছাত্র ও শিক্ষক ডঃ এস.এম.হুসাইন। ১৯৮০ সালে আরবি বিভাগ স্বতন্ত্র বিভাগে পরিণত হয়। প্রতিষ্ঠাকালে বিভাগের শিক্ষক ছিলেন মাত্র চার জন। বর্তমানে (২০০৬) একুশ জন শিক্ষক আছেন এবং ছাত্র/ছাত্রী সংখ্যা প্রায় পাঁচ শতাধিক। প্রতিষ্ঠালগ্ন থেকে এ বিভাগের শিক্ষার্থীরা জাতীয় ও আন্তর্জাতিক পর্যায়ে গুরুত্বপূর্ণ অবদান রেখে চলেছে। [১২] [সম্পাদনা] ইসলামিক স্টাডিজ১৯২১ সালে প্রতিষ্ঠিত আরবি ও ইসলামিক স্টাডিজ বিভাগ ১৯৮০ সালে বিভক্ত হয়ে স্বতন্ত্র "ইসলামিক স্টাডিজ" বিভাগ হিসেবে পরিচিতি লাভ করে। বর্তমানে এই বিভাগে প্রায় ১৭ জন শিক্ষক রয়েছেন। [১৩] [সম্পাদনা] ইসলামের ইতিহাস ও সংস্কৃতিমাত্র তিন জন শিক্ষক নিয়ে ১৯৪৮ সালে ইতিহাস ও সংস্কৃতি বিভাগ প্রতিষ্ঠিত হয়। ইতিহাস বিভাগের বিভাগীয় প্রধান অধ্যাপক আব্দুল হালিম শুরুতে এই বিভাগের অধ্যক্ষের দায়িত্ব পালন করেছিলেন। ১৯৫০ সালে অধ্যাপক আবু মাহমেদ হাবিবুল্লাহ বিভাগীয় প্রধানের দায়িত্ব নিলে পূর্ণাঙ্গ বিভাগ হিসেবে যাত্রা শুরু হয় এই বিভাগের। আবু মাহমেদ হাবিবুল্লাহ ছাড়াও বিভিন্ন সময়ে এই বিভাগে শিক্ষকতা করেছেন অধ্যাপক মমতাজুর রহমান তরফদার, অধ্যাপক মুহাম্মদ সিরাজুল ইসলাম, অধ্যাপক এস এম ইমামুদ্দিন, অধ্যাপক আগা মাহদি হুসায়ন, অধ্যাপক এস. এ. কিউ. হুসায়নী প্রমুখ বিখ্যাত পণ্ডিতবর্গ। [১৪] [সম্পাদনা] সংস্কৃত ও পালিসংস্কৃত ও পালি ভাষা-সাহিত্য এ উপ-মহাদেশের প্রাচীন শিক্ষা, সংস্কৃতি, ধর্ম, দর্শন ও ইতিহাসের প্রধান বাহন। এ অঞ্চলের অতীত ঐতিহ্যময় সঙ্গে সংস্কৃত ও পালির সম্পর্ক অবিচ্ছেদ্য। ১৯২১ সাল থেকেই ঢাকা বিশ্ববিদ্যালয়ে সংস্কৃত ও পালি বিষয়ক শিক্ষা কার্যক্রম শুরু হয়। তারপর বিভিন্ন নামে বিভিন্ন সময়ে এ বিভাগ পরিচিতি লাভ করে। ১৯৫০ সালে বাংলা ও সংস্কৃত বিভাগ এবং ১৯৭০ সালে সংস্কৃত ও পালি বিভাগ। বর্তমানে শেষোক্ত নামই অব্যাহত আছে। এ উপমহাদেশের প্রথিতযশা পণ্ডিতদের অনেকেই এই বিভাগের শিক্ষক হিসেবে দায়িত্ব পালন করেছেন। তাঁদের মধ্যে মহামহোপাধ্যায় হরপ্রসাদ শাস্ত্রী, ড. সুশিলকুমার দে, ড. মুহাম্মদ শহীদুল্লাহ প্রমুখের নাম উল্লেখযোগ্য। এই বিভাগের স্নাতক (সম্মান) ও স্নাতকোত্তর ডিগ্রির সাথে সাথে এম.ফিল. ও পিএইচ.ডি ডিগ্রির কার্যক্রমও শুরু হয়।[১৫] [সম্পাদনা] তথ্যবিজ্ঞান ও গ্রন্থাগার ব্যবস্থাপনাতথ্যবিজ্ঞান ও গ্রন্থাগার ব্যবস্থাপনা বিভাগের সূচনা ১৯৫৯ সালে, যদিও তখন এর নাম ছিল 'গ্রন্থাগার বিজ্ঞান বিভাগ'। সে সময় এটি শুধু ডিপ্লোমা কোর্সে শিক্ষাদান করত। পরবর্তীকালে গ্রন্থাগার বিজ্ঞানে স্লাতকোত্তর ডিগ্রি প্রদান শুরু হয়। ১৯৮৭ সালে বিভাগের নাম পরিবর্তন করে 'গ্রন্থাগার ও তথ্যবিজ্ঞান বিভাগ' রাখা হয় এবং এটি তিন বছরের স্নাতক ডিগ্রি প্রদান শুরু করে। পরবর্তী সময়ে বিভাগের নাম আবার পরিবর্তন করে রাখা হয় 'তথ্যবিজ্ঞান ও গ্রন্থাগার ব্যবস্থাপনা বিভাগ'। ২০০৪ সালের জুলাই থেকে বিভাগে এম,এ (ইভনিং) ডিগ্রি প্রদান শুরু হয়। [সম্পাদনা] ভাষাবিজ্ঞান১৯৯২ সালে ভাষাবিজ্ঞান বিভাগ প্রতিষ্ঠিত হয়, যদিও ১৯৮০ সাল থেকে বাংলা বিভাগের শিক্ষার্থীরা স্নাতকোত্তর পর্যায়ে ভাষাবিজ্ঞান বিষয়ে অধ্যয়ন করত। ভাষাবিজ্ঞান বিভাগে স্নাতক শ্রেণিতে ভর্তির কার্যক্রম ১৯৯৬-১৯৯৭ শিক্ষাবর্ষে শুরু হয়। ভাষাবিজ্ঞান বিভাগ শুরু করার পর থেকেই এম. ফিল. ও পিএইচ. ডি. ডিগ্রি চালু আছে। [সম্পাদনা] নাট্যকলা ও সঙ্গীত১লা সেপ্টেম্বর ১৯৯৪ সালে নাট্যকলা ও সঙ্গীত বিভাগ প্রতিষ্ঠিত হয়। এর পূর্তে ঢাকা বিশ্ববিদ্যালয় কলা অনুষদের অধীনে নাট্যকলা বিষয় ১৯৮৯ সালে, সঙ্গীত বিষয় ১৯৯৩ শিক্ষাবর্ষে সাবসিডিয়ারি কোর্স এবং ১৯৯৩-৯৪ শিক্ষাবর্ষ হতে নাট্যকলা ও সঙ্গীত বিষয়ে এম. এ. (প্রিলিমিনারী) কোর্স চালু হয়। ১৯৯৫-৯৬ শিক্ষাবর্ষ হতে সঙ্গীত বিষয়ে এবং ১৯৯৭-৯৮ শিক্ষাবর্ষ হতে নাট্যকলা বিষয়ে এম. ফিল. কোর্স চালু হয়। বর্তমানে সঙ্গীত বিষয়ে পিএইচ. ডি. কোর্স চালু আছে। ১৯৯৭-৯৮ শিক্ষাবর্ষ হতে ৪ বছর মেয়াদী বি. এ. অনার্স কোর্স চালু হয়। ১৯৯৮ সালে নাট-মন্ডল নামে বিভাগের একটি মিলনায়তন প্রতিষ্ঠিত হয়। [সম্পাদনা] বিশ্ব ধর্মতত্ত্ববিভিন্ন ধর্মের অনুসারীদের পরস্পরকে জানা ও উপলব্ধি করা এবং পারস্পরিক সৌহার্দের পরিবেশ গড়ে তোলার লক্ষ্যে ঢাকা বিশ্ববিদ্যালয়ে ১৯৯৯ সালে তুলনামূলক ধর্ম বিভাগ প্রতিষ্ঠিত হয়। এক বছরের মধ্যেই এর নাম পরিবর্তন করে বিশ্ব ধর্মতত্ত্ব রাখা হয়। ১৯৯৮-৯৯ শিক্ষাবর্ষ হতে এম. এ. এবং ২০০৫-০৬ শিক্ষাবর্ষ হতে বি. এ. অনার্স কোর্স চালু হয়। [সম্পাদনা] বিজ্ঞান অনুষদ১৯২১ সালে ঢাকা বিশ্ববিদ্যালয়ের প্রতিষ্ঠালগ্ন থেকে বিজ্ঞান অনুষদ এর শিক্ষা ও গবেষণা কার্যক্রম শুরু হয়। প্রথমে পদার্থ বিজ্ঞান, রসায়ন ও গণিত এই তিনটি বিভাগ নিয়ে এই অনুষদ যাত্রা শুরু করে। বিজ্ঞান অনুষদের অধীনে কয়েকটি কেন্দ্র আছে। এগুলো হলঃ বোস সেন্টার ফর অ্যাডভান্সড স্টাডিজ অ্যান্ড রিসার্চ, সেমি কন্ডাক্টর টেকনোলজি রিসার্চ সেন্টার, রিনিউয়েবল এনার্জি রিসার্চ সেন্টার, ব-দ্বীপ গবেষণা কেন্দ্র, দু্র্যোগ গবেষণা প্রশিক্ষণ ও ব্যবস্থাপনা কেন্দ্র। [১৬] কার্জন হল - মূল ভবনবিভাগ সমূহ [সম্পাদনা] পদার্থ বিজ্ঞান বিভাগ১৯২১ সালে প্রতিষ্ঠিত বারটি বিভাগের একটি হল পদার্থ বিজ্ঞান বিভাগ। প্রায় জন্ম লগ্নেই এই বিভাগের শিক্ষক হিসেবে যোগদান করেন কলকাতা বিশ্ববিদ্যালয়ের তরুণ শিক্ষক ও প্রতিভাবান বিজ্ঞানী সত্যেন্দ্রনাথ বসু। দেশ বিভাগের সময় অধিকাংশ কৃতী শিক্ষক এই বিভাগ ত্যাগ করে ভারতে চলে যান। তারপরও পরবর্তীকালে তাত্ত্বিক পদার্থ বিজ্ঞান, নিউক্লীয় পদার্থ বিজ্ঞান, কঠিনাবস্থার পদার্থ বিজ্ঞান, জৈব ও চিকিৎসা পদার্থ বিজ্ঞান, সৌরশক্তি, ভূ-পদার্থ বিজ্ঞান, আবহাওয়া বিজ্ঞান ও লেজার পদার্থ বিজ্ঞানে ক্রমে ক্রমে সক্রিয় গবেষকের কর্মকাণ্ডে এই বিভাগ বর্তমানে বাংলাদেশের বৃহত্তম বিজ্ঞান বিভাগে পরিণত হয়েছে এবং এর অবদান ও সম্প্রসারণ অব্যাহত রয়েছে। [১৭] [সম্পাদনা] গণিত বিভাগ১৯২১ সালে প্রখ্যাত গণিতবিদ অধ্যাপক ভূপতিমোহন সেন ও ডঃ নলিনীমোহন বসুর নেতৃত্বে ঢাকা বিশ্ববিদ্যালয়ে গণিত বিভাগের কার্যক্রম শুরু হয়। প্রথমে পূর্ব বাংলা সরকারের সচিবালয় ভবনের কক্ষে এবং কিছু কাল কার্জন হলের পশ্চিম দোতালায় গণিত বিভাগ অবস্থিত ছিল। তারপর বর্তমান প্রাণিবিদ্যা বিভাগের নীচতলার পূর্বদিকের অর্ধাংশে বিভাগটি সাময়িক অবস্থিত ছিল। এরপর একই ভবনের তিন তলার পশ্চিম দিকের অর্ধেক অংশ গণিত বিভাগকে দেওয়া হয়। সর্বশেষ, ১৯৬৫ সালে সায়েন্স অ্যানেক্স ভবনের তিন তলা গণিত বিভাগের জন্য ঠিক করা হয়। ১৯৭৪-৭৫ শিক্ষাবর্ষে এম.ফিল. কোর্স এবং ১৯৯৬-৯৭ শিক্ষাবর্ষে চার বছর মেয়াদী সমন্বিত সম্মান কোর্স চালু হয়। বর্তমানে এ বিভাগের শিক্ষকের সংখ্যা ৩৬ জন এবং ছাত্রছাত্রীর সংখ্যা ১৫৯৩ জন। [১৮] [সম্পাদনা] রসায়ন বিভাগঢাকা বিশ্ববিদ্যালয়ের রসায়ন বিভাগ বাংলাদেশের একটি অন্যতম ঐতিহ্যবাহী বিভাগ। ১৯২১ সালে বিশ্ববিদ্যালয় প্রতিষ্ঠার সাথেই এই বিভাগের শুরু। সম্মান, স্নাতক, এম.ফিল. ও পি.এইচ.ডি শল বর্তমানে এই বিভাগের ছাত্র-ছাত্রী সংখ্যা প্রায় ৯১০ জন ও শিক্ষক ৩৬ জন। এই বিভাগের প্রাক্তন বিভাগীয় প্রধান অধ্যাপক মোকাররম হোসেন খন্দকারের নামানুসারে ঢাকা বিশ্ববিদ্যালয়ে মোকাররম হোসেন খন্দকার বিজ্ঞান ভবন নির্মিত হয়েছে। বিজ্ঞানী মোকাররম হোসেনের স্মরণে ঢাকা বিশ্ববিদ্যালয়ে মার্চ ১২, ১৯৮১ থেকে বিজ্ঞান ভিত্তিক স্মারক বক্তৃতা চালু হয়, যা আজও অব্যাহত রয়েছে। এই বিভাগে প্রাক্তন ছাত্র কর্তৃক বিভাগের ছাত্র/ছাত্রীদের জন্য দুইটি অভ্যন্তরীণ বৃত্তি প্রচলিত রয়েছে। এগুলো হল যথাক্রমে ফাতেমা-তামিজউদ্দিন স্কলারশিপ এবং আব্দুল আজিজ পাটোয়ারী মেমোরিয়াল আন্ডারগ্রাজুয়েট স্কলারশিপ। [১৯] [সম্পাদনা] পরিসংখ্যান বিভাগবাংলাদেশের প্রথম একাডেমিক ভাবে স্বীকৃত পরিসংখ্যানবিদ ও সাহিত্যিক অধ্যাপক ডঃ কাজী মোতাহার হোসেন বাংলাদেশে পরিসংখ্যান শিক্ষা ও গবেষণা বিস্তারে সুদূরপ্রসারী চিন্তাভাবনা করে মাত্র একজন সুদক্ষ পরিসংখ্যানবিদ শহীদ অধ্যাপক এ.এন.এম. মুনিরুজ্জামানকে নিয়ে ১৯৫০ সালে ঢাকা বিশ্ববিদ্যালয়ে পরিসংখ্যান বিভাগের গোড়াপত্তন করেন। কাজী মোতাহার হোসেন ছিলেন এর প্রথম বিভাগীয় প্রধান। এই বিভাগের কয়েকজন পরিসংখ্যানবিদ আন্তর্জাতিক খ্যাতি অর্জনে সক্ষম হয়েছেন। এই বিভাগে স্নাতক (সম্মান), স্নাতকোত্তর, এম.ফিল ও পি.এইচ.ডি পর্যায়ে শিক্ষা ও গবেষণার সুযোগ সুবিধা রয়েছে। [২০] [সম্পাদনা] আইন অনুষদ১৯২১ সালে প্রতিষ্ঠিত ঢাকা বিশ্ববিদ্যালয় যে তিনটি অনুষদ নিয়ে যাত্রা শুরু করে আইন অনুষদ তাদের অন্যতম। ১৯৭৩ সাল পর্যন্ত আইন অনুষদের অধীনে দু'বছর মেয়াদী স্নাতক কোর্স এল এল বি (সান্ধ্যকালীন) চালু ছিল। ১৯৭৩-৭৮ শিক্ষাবর্ষ হতে এল এল বি কোর্স এর পরিবর্তে তিন বছর মেয়াদী এল এল বি অনার্স কোর্স চালু করা হয়। ১৯৭৬-৭৭ শিক্ষাবর্ষ হতে এল এল বি (অনার্স) চার বছর করা হয়। এ অনুষদ থেকে Journal of the Faculty of Law (The Dhaka University Studies Part-F) নামে একটি বার্ষিক পত্রিকা নিয়মিত প্রকাশিত হচ্ছে। [২১] বিভাগ সমূহ [সম্পাদনা] আইন বিভাগ১৯২১ সালে ঢাকা বিশ্ববিদ্যালয় যে সকল বিভাগ নিয়ে যাত্রা শুরু করে, আইন বিভাগ তাদের অন্যতম। ১৯৭৩ সাল পর্যন্ত আইন বিভাগের অধীনে শুধুমাত্র দু'বছর মেয়াদী স্নাতক কোর্স এলএল. বি. (সান্ধ্যকালীন) চালু ছিল। ১৯৭৩-৭৪ শিক্ষাবর্ষ হতে দুই বছর মেয়াদী এলএল. বি. কোর্সের পরিবর্তে তিন বছর মেয়াদী এলএল. বি. (অনার্স) কোর্স প্রবর্তন করা হয়। ১৯৭৭-৭৮ শিক্ষাবর্ষ হতে এলএল. বি. (অনার্স) কোর্সের মেয়াদ চার বছরে বর্ধিত করা হয়। ২০০৪-৫ শিক্ষাবর্ষে এলএল.বি.অনার্স-এর পাঠ্যক্রম নতুনভাবে প্রণয়ন করা হয়, যাতে মোট ১৭০০ নম্বরের স্থলে ২৩০০ নম্বরের মোট ২৪টি কোর্স অন্তর্ভুক্ত করা হয়েছে। প্রতি বছর কলা এবং সামাজিক বিজ্ঞান অনুষদের অধীনে অনুষ্ঠিত ভর্তি পরীক্ষার মাধ্যমে ছাত্র-ছাত্রীরা এই বিভাগে ভর্তি হবার সুযোগ পায়। আইন বিভাগে ১৯৭৬-৭৭ শিক্ষাবর্ষে এলএল. এম. কোর্স খোলা হয়। ২০০৬-০৭ শিক্ষাবর্ষ থেকে সাধারণ এলএল. এম.-এর পাশাপাশি বিশেষায়িত এলএল. এম. ডিগ্রিও প্রদান করা হচ্ছে। ১৯৯১-৯২ শিক্ষাবর্ষে আইন বিভাগে সর্বপ্রথম এম. ফিল. কোর্স প্রবর্তিত হয়। বর্তমানে এই বিভাগ থেকে পিএইচ. ডি. ডিগ্রিও প্রদান করা হচ্ছে। বর্তমানে আইন বিভাগে যে সব ডিগ্রি দেয়া হয়ঃ ■এলএল. বি. (অনার্স) ■এলএল. এম. (সাধারণ) ■এলএল. এম. (বিশেষায়িত) ■এম. ফিল. ■পিএইচ. ডি. [সম্পাদনা] সামাজিক বিজ্ঞান অনুষদপ্রতিষ্ঠা কাল: ১৯৭০ বিভাগ সমূহ [সম্পাদনা] অর্থনীতি বিভাগঢাকা বিশ্ববিদ্যালয়ের অর্থনীতি বিভাগের যাত্রাও সেই ১৯২১ সাল থেকেই শুরু। শিক্ষা ও গবেষণার প্রসারে এ বিভাগের সুদীর্ঘ ঐতিহ্য রয়েছে। প্রথম থেকেই উন্নত শিক্ষা ও আধুনিক জ্ঞান চর্চার একটি প্রাণকেন্দ্রে পরিণত হয় অর্থনীতি বিভাগ। এ বিভাগ দেশের মূলধারার অর্থনীতি চর্চার ক্ষেত্রে দিকনির্দেশকের ভূমিকা পালন করে এবং দেশের অর্থনীতি বিষয়ক ইস্যু গুলো নিয়ে আলোচনা করে। এ বিভাগের শিক্ষক ও ছাত্রদের গবেষণা পত্র পৃথিবীর বিখ্যাত জার্নাল সমূহে প্রকাশিত হয়েছে। বর্তমানে ৩০ জন শিক্ষক এ বিভাগে কর্মরত আছেন। বিভিন্ন বর্ষ মিলিয়ে প্রায় ৭৫০ জন ছাত্র ছাত্রী এই বিভাগে শিক্ষা গ্রহণ করছে। [২২] [সম্পাদনা] রাষ্ট্রবিজ্ঞান বিভাগ১৯৩৮ সালে অর্থনীতি বিভাগ থেকে পৃথক হয়ে একটি স্বতন্ত্র বিভাগ হিসেবে রাষ্ট্রবিজ্ঞান বিভাগের যাত্রা শুরু। দেবেন্দ্রনাথ ব্যানার্জি ছিলেন এই বিভাগের প্রতিষ্ঠা চেয়ারম্যান। সেই থেকে শুরু করে রাষ্ট্রবিজ্ঞান বিভাগ এখন ঢাকা বিশ্ববিদ্যালয়ের অন্যতম বৃহত্তম বিভাগ। বর্তমানে এই বিভাগে ছাত্র সংখ্যা প্রায় ১,২০০। এর মধ্যে ৯২৫ জন সম্মান শ্রেণীর। ১৯৮৬ সাল থেকে এই বিভাগ পি.এইচ.ডি ডিগ্রি প্রদান শুরু করে। বর্তমানে (২০০৬) এই বিভাগে শিক্ষক সংখ্যা ৩২ জন। এখানে রাষ্ট্রবিজ্ঞানের প্রায় সকল শাখায় শিক্ষা প্রদান করা হয়। এর মধ্যে প্রাচ্য ও পাশ্চাত্যের রাষ্ট্রচিন্তা, বাংলাদেশের রাজনীতি, আন্তর্জাতিক রাজনীতি, মধ্যপ্রাচ্য ও পূর্ব এশিয়ার রাজনীতি বিশেষভাবে উল্লেখযোগ্য। এই বিভাগের শিক্ষকগণ বেশ কয়েকটি গবেষণা কেন্দ্র পরিচালনা করেছেন। এগুলো হচ্ছে Center for East Asian Studies, Center for Human Society এবং Center for Japan Studies. [২৩] [সম্পাদনা] আন্তর্জাতিক সম্পর্ক বিভাগবর্তমান পৃথিবীতে এক রাষ্ট্রের সাথে অন্য রাষ্ট্রের আন্তঃসম্পর্ক পর্যালোচনা একটি গুরুত্বপূর্ণ বিষয়। ভূ-রাজনৈতিক প্রসঙ্গ ছাড়াও এর সামাজিক, অর্থনৈতিক ও মানবিক তাৎপর্য রয়েছে। একারণেই ১৯৪৭ সালে ঢাকা বিশ্ববিদ্যালয়ে আন্তর্জাতিক সম্পর্ক বিভাগের যাত্রা শুরু হয়। কেবল এম.এস.এস. প্রোগ্রাম দিয়ে যাত্রা শুরু হলেও ১৯৬৮ সাল থেকে বি.এস.এস. প্রোগ্রাম শুরু হয়। এই বিভাগে একটি সার্টিফিকেট কোর্সও চালু আছে। ২০০৬-২০০৭ সেশন থেকে সেমিষ্টার পদ্ধতি চালু হয়।পোষ্ট প্রাজুয়েট ইন আইআর বা পিজিডি ইন আইআর চালু রয়েছে। বর্তমানে এটি সামাজিক বিজ্ঞান বিভাগ অনুষদের একটি উল্লেখযোগ্য বিভাগ।বর্তমানে বিভাগের প্রধান হিসেবে দায়িত্ব পালন করছেন ড. দেলোয়ার হোসেন । অধ্যাপকদের মধ্যে অন্যতম হচ্ছেন আর্ন্তজাতিক নিরাপত্তা বিশ্লেষক এম শাহিদুজ্জামান, সমুদ্র আইন বিশেষজ্ঞ মো রমজুল হক, আর্ন্তজাতিক সর্ম্পকের বিশ্লেষক অধ্যাপক ড. ইমতিয়াজ আহমেদ, ড. আকমল হোসাইন, মো আব্দুল হালিম, ড. আমেনা মহসিন।[১] Journal of IR (JIR) নামে বিভাগ থেকে একটি নিয়মিত জার্নাল প্রকাশিত হয়। ইমতিয়াজ আহমেদ এডিটর হিসেবে জার্নালের দায়িত্বে রয়েছেন।ঢাকা বিশ্ববিদ্যালয়ের কলা ভবনের ২০২৪ নম্বর রুম এই বিভাগের বিভাগীয় ক্লাস রুম।বিভাগের একটি ওয়েব আছে। বিভাগের একটি কম্পিউটার ল্যাব ও আধুনিক সেমিনার লাইব্রেরি আছে।[২৪] [সম্পাদনা] সমাজ বিজ্ঞান বিভাগপ্রয়াত অধ্যাপক এ.কে.নাজমুল করিমের উদ্যোগে ও ইউনিসেফের আর্থিক সহযোগিতায় ১৯৫৭ সালে ঢাকা বিশ্ববিদ্যালয়ে কলা অনুষদের অধীনে সমাজবিজ্ঞান বিভাগ প্রতিষ্ঠিত হয়। ১৯৭৩ সনে সামাজিক বিজ্ঞান অনুষদ চালু হবার পর বিভাগটি এই অনুষদের অন্তর্ভুক্ত হয়। এই বিভাগে স্নাতক (সম্মান) ও স্নাতকোত্তর প্রোগ্রামের সাথে সাথে পি.এইচ.ডি ও এম.ফিল. প্রোগ্রাম চালু আছে। সমাজবিজ্ঞান বিভাগে অধ্যাপক নাজমুল করিম প্রতিষ্ঠিত একটি জাদুঘর আছে যা বাংলাদেশের সার্বিক সংস্কৃতিকে প্রতিফলিত করে। [২৫] [সম্পাদনা] লোক প্রশাসন বিভাগস্বাধীন বাংলাদেশে ১৯৭২ সালে ঢাকা বিশ্ববিদ্যালয়ে লোক প্রশাসন বিভাগ চালু হয়। প্রতিষ্ঠা লগ্ন থেকেই এই বিভাগে মাস্টার্স কোর্স চালু হয়। এরপর আশির দশকের প্রথম দিকে এম.ফিল. ও পিএইচ.ডি কোর্স চালু হয়। এই বিভাগ প্রতিষ্ঠার সঙ্গে ঢাকা বিশ্ববিদ্যালয়ের স্বাধীনতা-উত্তর প্রথম উপাচার্য অধ্যাপক মোজাফফর আহমেদ চৌধুরী এবং লোক প্রশাসন বিভাগের প্রতিষ্ঠাতা অধ্যাপক নুর মুহাম্মদ মিঞার ভূমিকা গুরুত্বের সাথে স্মরণীয়। শুরুতে রাষ্ট্র বিজ্ঞান বিভাগ থেকে পাঁচজন শিক্ষক লোক প্রশাসন বিভাগে যোগদান করে। স্নাতক (সম্মান) ডিগ্রির সাথে সাথে এই বিভাগ থেকে স্নাতকোত্তর ও এম.ফিল ডিগ্রি প্রদান করা হয়। [২৬] [সম্পাদনা] গণযোগাযোগ ও সাংবাদিকতা বিভাগগণযোগাযোগ ও সাংবাদিকতা বিভাগ চালু হয় ১৯৬২ সালে। প্রথমে এর নাম ছিল সাংবাদিকতা বিভাগ এবং তখন কেবল এক বছরের ডিপ্লোমা কোর্স ছিল। ১৯৬৮ সালে ডিপ্লোমা কোর্সের সাথে দুই বছর মেয়াদী মাস্টার্স কোর্স চালু হয়। ১৯৭৮ সালে তিন বছর মেয়াদী স্নাতক (সম্মান) কোর্স চালু হয়। বর্তমানে চার বছর মেয়াদী সম্মান কোর্স চালু আছে। বৈশ্বিক পর্যায়ে এবং বাংলাদেশেও মুদ্রণ ও ইলেকট্রনিক মিডিয়ার প্রসারের সাথে সাথে এই বিভাগের গুরুত্ব দিন দিন বাড়ছে। প্রতিবছর এই বিভাগে ৭০ জন শিক্ষার্থী ভর্তি হয়। তত্ত্বীয় অনেক কোর্সের পাশাপাশি ভিডিও, ফটোগ্রাফি ও ডিটিপির মত কারিগরী অনেক কোর্সও চালু আছে।[২৭] [সম্পাদনা] নৃবিজ্ঞান বিভাগমানব সমাজ, সভ্যতা, সংস্কৃতির পঠন, পাঠন ও অধ্যয়ন এবং তত্ত্বানুসন্ধান বিষয়ে একটি জ্ঞাঙ্গত চর্চা হল নৃবিজ্ঞান। বাংলাদেশে নৃবিজ্ঞান চর্চার ইতিহাস খুব বেশিদিনের নয়। ৫ ডিসেম্বর ১৯৯২ সালে ঢাকা বিশ্ববিদ্যালয়ে সামাজিক বিজ্ঞানের একটি স্বতন্ত্র শাখা হিসেবে নৃবিজ্ঞান বিভাগের প্রাতিষ্ঠানিক যাত্রা শুরু হয়। এর প্রতিষ্ঠাতা চেয়ারম্যান বিশিষ্ট সমাজবিজ্ঞানী ও নৃবিজ্ঞানী অধ্যাপক ডঃ আনোয়ারউল্লাহ চৌধুরী। স্বল্পসংখ্যক শিক্ষক নিয়ে ঐ সময় এই বিভাগের কার্যক্রম শুরু হয় এবং ১৯৯৩ সালের জানুয়ারি মাসে প্রথম ব্যাচের ক্লাস শুরু হয়। ইতিমধ্যে বিভাগটি এক যুগ অতিক্রম করেছে। [২৮] [সম্পাদনা] পপুলেশন সায়েন্সেস বিভাগ১৯৯৮ সালে ঢাকা বিশ্ববিদ্যালয়ে পপুলেশন সাইন্স বিভাগ তার যাত্রা শুরু করে। দেশের জনসংখ্যা সম্পর্কিত বিষয়গুলো যথাযথভাবে অনুধাবন করে কার্যকর ব্যবস্থাপনার লক্ষ্যে প্রশিক্ষিত ও দক্ষ জনশক্তি তৈরির জন্য UNFPA- বাংলাদেশ এই বিভাগকে অর্থায়ন করছে। এই বিভাগ থেকে দুইবছর মেয়াদী সান্ধ্যকালীন "Master of Population Science" (MPS) Professional Degree Programme প্রদান করা হয়। এই বিভাগে প্রতি বছর ২৫ জন করে ছাত্রছাত্রী নেওয়া হয়, যার মধ্যে ১০টি আসন মেয়েদের জন্য সংরক্ষিত।[২৯] [সম্পাদনা] শান্তি ও সংঘর্ষ অধ্যয়ন বিভাগগত কয়েক যুগ ধরে শান্তি ও সংঘর্ষ অধ্যয়ন বিষয়টি বিশ্বের বিশ্ববিদ্যালয় গুলোতে অধীত বিষয় হিসেবে অত্যন্ত আকর্ষণীয় স্থান দখল করেছে। অশান্তি ও যুদ্ধবিগ্রহের এই ডামাডোলে সারা বিশ্ব আজ শান্তি প্রত্যাশী। এই দিকটিকেই লক্ষ্য রেখে ঢাকা বিশ্ববিদ্যালয়ে ৮ জুন ১৯৯৯-এ "শান্তি ও সংঘর্ষ অধ্যয়ন" বিভাগ প্রতিষ্ঠিত হয়েছে। উল্লেখ্য, শান্তি ও সংঘর্ষ অধ্যয়ন বিভাগ এ-উপমহাদেশে একমাত্র ঢাকা বিশ্ববিদ্যালয়েই রয়েছে। এই বিভাগে বছরে দুইটি দিনে দুটি "লেকচার সেশন" অনুষ্ঠিত হয়। প্রথমতঃ; ৮ জুন Foundation Day Lecture এবং দ্বিতীয়তঃ; ২১ সেপ্টেম্বর Gan-Sohagi International Peace Day Lecture. [৩০] [সম্পাদনা] উইমেন্স স্টাডিজ বিভাগউইমেন্স স্টাডিজ বিভাগ ২০০০ সনের এপ্রিল মাসে প্রতিষ্ঠিত হয়। অধ্যাপক নাজমা চৌধুরীর চেয়ারম্যান হিসাবে দায়িত্ব গ্রহণের মাধ্যমে বিভাগীয় কার্যক্রম শুরু হয়। এই বিভাগের সাথে Royal Netherland Embassy-এর ৫ বছর মেয়াদী চুক্তি স্বাক্ষরিত হয়েছে। এর আর্থিক সহায়তায় কলা ভবনের পঞ্চম তলায় বিভাগের জন্য বিভিন্ন স্থাপনা গড়ে তোলা হয়েছে।[৩১] [সম্পাদনা] ডেভেলপমেন্ট স্টাডিজ বিভাগবাংলাদেশের মত উন্নয়নশীল দেশের উন্নয়ন নীতি বিশ্লেষণে তাত্ত্বিক ও ব্যবহারিক জ্ঞানের সমন্বয়ে দক্ষ জনশক্তি সৃষ্টির লক্ষ্যে ২০০৩ সালে ঢাকা বিশ্ববিদ্যালয়ে সামাজিক বিজ্ঞান অনুষদে দুই বছর মেয়াদী (চার সেমিস্টার) মাস্টার্স অব ডেভেলপমেন্ট প্রোগ্রাম স্টাডিজ প্রোগ্রামে ভর্তি চালু হয়। ডেনিশ সরকার মার্চ ২০০৫ এক বছরের জন্য বিভাগের উন্নয়নকল্পে "DDS-DANIDA" শীর্ষক একটি প্রকল্প সহায়তা প্রদান করে। প্রকল্পের আওতায় বিভাগের শিক্ষা কার্যক্রম উন্নয়নের জন্য অবকাঠামোগত উন্নয়ন, শিক্ষকদের গবেষণা ও আনুষঙ্গিক উন্নয়ন কার্যক্রম গ্রহণ করা হয়েছে।[৩২] [সম্পাদনা] বিজনেস স্টাডিজ অনুষদ১৯৭০ সালে বাণিজ্য অনুষদ ম্যানেজমেন্ট ও একাউন্টিং নামে ২ টি বিভাগ নিয়ে যাত্রা শুরু করে। ১৯৭৪ সালে মার্কেটিং ও ফিন্যান্স নামে আরও দুটি নতুন বিভাগের সূচনা হয়। ১৬ জুলাই ১৯৯৫ তারিখ থেকে নাম পরিবর্তন করে বিজনেস স্টাডিজ অনুষদ করা হয়। এ বিভাগে এমবিএ বিবিএ প্রোগ্রামে প্রায় ৬০০০ ছাত্রছাত্রী রয়েছে। এছাড়াও সান্ধ্যকালিন এমবিএ কোর্স চালু রয়েছে। বিভাগ সমূহ [সম্পাদনা] ম্যানেজমেন্ট স্টাডিজ বিভাগ১৯৭০ সালে ঢাকা বিশ্ববিদ্যালয়ে ম্যানেজমেন্ট বিভাগ স্থাপিত হয়। জুন ২ ২০০১ পর্যন্ত এই বিভাগের নাম ছিল ব্যবস্থাপনা বিভাগ। জুন ৩, ২০০১ সালে এই বিভাগের নামকরণ করা হয় ম্যানেজমেন্ট স্টাডিজ বিভাগ। স্থাপিত হবার পর থেকেই ম্যানেজমেন্ট স্টাডিজ বিভাগ দক্ষ মানবসম্পদ উন্নয়নের জন্য যুগোপযোগী সিলেবাস প্রণয়ন করে বিশেষায়িত শিক্ষা প্রবর্তন ও প্রশিক্ষণের ব্যবস্থা করে আসছে। এই বিভাগে স্নাতক (সম্মান), স্নাতকোত্তর, এম. ফিল, পিএইচ.ডি প্রোগ্রাম চালু আছে। [সম্পাদনা] একাউন্টিং এন্ড ইনফরমেশন সিস্টেমস বিভাগএকাউন্টিং এন্ড ইনফরমেশন সিস্টেমস বিভাগ ১৯৭০ সালে ১৪০ জন ছাত্র-ছাত্রী এবং ৮ জন শিক্ষক নিয়ে হিসাব বিজ্ঞান বিভাগ নামে যাত্রা শুরু করে। এর উদ্দেশ্য বাস্তব ক্ষেত্রে হিসাব বিজ্ঞান পেশা গ্রহণ ও প্রয়োগের লক্ষ্যে শিক্ষার্থীদের সুনির্দিষ্ট জ্ঞান ও কৌশল শিক্ষাদানের জন্য বিভাগ স্নাতক এবং স্নাতকোত্তর প্রোগ্রাম চালু করা। দেশের হিসাববিজ্ঞান পেশা, শিক্ষা ও গবেষণায় বিভাগের অবদান এখনও পর্যন্ত সর্বোচ্চ পর্যায়ে রয়েছে। [সম্পাদনা] মার্কেটিং বিভাগমার্কেটিং বিভাগ ঢাকা বিশ্ববিদ্যালয়ের বাণিজ্য অনুষদের অন্তর্গত একটি বিভাগ যা বাংলাদেশের ব্যবসায় শিক্ষা ক্ষেত্রে একটি আন্তর্জাতিক মানের প্রতিষ্ঠান হিসাবে স্বীকৃত। ১৯৭৪ সালের ১ জুলাই এই বিভাগ প্রতিষ্ঠিত হয়। এর প্রথম বিভাগীয় প্রধান ছিলেন প্রয়াত অধ্যাপক ড. আবদুল্লাহ ফারুক। ১৯৭৪-৭৫ শিক্ষাবর্ষে মাত্র চার জন শিক্ষক ও ৪৯ জন শিক্ষার্থী নিয়ে এই বিভাগ যাত্রা শুরু করে। এই বিভাগ থেকে প্রতিবছর নিয়মিত ভাগে প্রকাশিত হয় "জার্নাল অফ মার্কেটিং" নামক একটি স্বীকৃত জার্নাল। ২০০১-০২ শিক্ষাবর্ষে মার্কেটিং বিভাগে EMBA (সান্ধ্যকালীন MBA) প্রোগ্রাম চালু হয়। এই বিভাগ থেকে বিবিএ, এমবিএ, ইএমবিএ, এমফিল, ও পিএইচ.ডি প্রদান করা হয়। [সম্পাদনা] ফিন্যান্স বিভাগফিন্যান্স বিভাগ প্রতিষ্ঠিত হয় ১ জুলাই ১৯৭৪ সালে। এই বিভাগ থেকে বিবিএ, এমবিএ, এমফিল, ও পিএইচ.ডি প্রদান করা হয়। সম্প্রতি সান্ধ্যকালীন এমবিএ চালু করা হয়েছে। প্রতিষ্ঠিত হবার পর থেকেই ফিন্যান্স বিভাগ দক্ষ মানবসম্পদ উন্নয়নের জন্য যুগোপযোগী সিলেবাস প্রণয়ন করে বিশেষায়িত শিক্ষা প্রবর্তন ও প্রশিক্ষণের ব্যবস্থা করে আসছে। [সম্পাদনা] ব্যাংকিং বিভাগঢাকা বিশ্ববিদ্যালয়েই সর্বপ্রথম সরকারী বিশ্ববিদ্যালয় গুলোর মধ্যে বাণিজ্য অনুষদের অধীনে ব্যাংকিং বিভাগ চালু হয়। মুক্ত বাজার অর্থনীতি ও ব্যবসা-বাণিজ্যে বিশ্বায়ন প্রক্রিয়ার কারণে ব্যাংকিং বিষয়ের শিক্ষা কার্যক্রম যখন চাহিদার সাথে সংগতি রেখে বাস্তবমুখী ও জটিল হচ্ছে, তখন ব্যাংকিং বিভাগ সময়ের প্রয়োজনে দেশের ব্যাংক তথা ব্যবসা-বাণিজ্য পরিচালনায় সুযোগ ও দক্ষ মানব সম্পদ তৈরিতে অগ্রণী ভূমিকা পালনের জন্য প্রতিষ্ঠিত হয়। ২০০৪ সালের আগস্ট মাসে এই বিভাগ প্রতিষ্ঠিত হয়। [সম্পাদনা] ম্যানেজমেন্ট ইনফরমেশন সিস্টেমস বিভাগএই বিভাগটি ঢাকা বিশ্ববিদ্যালয়ের কনিষ্ঠ সদস্য। অধ্যাপক ড. আব্দুল মান্নান চৌধুরীকে প্রতিষ্ঠাতা চেয়ারম্যান নিয়োগের মাধ্যমে ২০০৫ সালের ১২ এপ্রিল এই বিভাগ প্রতিষ্ঠিত হয়। এমবিএ প্রোগ্রামের সাথে সাথে এই বিভাগে সান্ধ্যকালীন এমবিএ প্রোগ্রাম চালু হয়েছে। বিভাগটি বিবিএ ও পিএইচ.ডি প্রোগ্রাম চালুর জন্য প্রস্তুতি নিচ্ছে।[৩৩] [সম্পাদনা] জীববিজ্ঞান অনুষদ১৯৭৪ সালে উদ্ভিদ বিজ্ঞান, প্রাণিবিদ্যা, মৃত্তিকা পানি ও পরিবেশ, ফার্মেসি, প্রাণরসায়ন ও অণুপ্রাণ বিজ্ঞান এবং মনোবিজ্ঞান বিভাগ নিয়ে ঢাকা বিশ্ববিদ্যালয়ের জীববিজ্ঞান অনুষদ গঠিত হয়। ১৯৭৯ সালে অণুজীব বিজ্ঞান বিভাগ নামে একটি বিভাগ, ১৯৯৭ সালে চিকিৎসা মনোবিজ্ঞান ও মৎসবিজ্ঞান নামে দুটি নতুন বিভাগ এবং ২০০০ সালে জেনেটিক ইঞ্জিনিয়ারিং এন্ড বায়োটেকনোলজি নামে আরও চিত্র:Science-lib.jpg বিজ্ঞান গ্রন্থাগারএকটি নতুন বিভাগ এ অনুষদে অন্তর্ভুক্ত হয়েছে। বর্তমানে অনুষদে বিভাগ সংখ্যা ৯ টি। প্রতিষ্ঠা লগ্ন থেকে অনুষদের বিভাগ সমূহ জীববিজ্ঞান বিষয়ক জাতীয় সমস্যা সম্পর্কিত গবেষণায় সক্রিয়ভাবে অংশগ্রহণ করে আসছে এবং ইতিমধ্যে জাতীয় ও আন্তর্জাতিক স্বীকৃতি ও প্রশংসা লাভ করেছে। এ অনুষদের সদস্য সংখ্যা বর্তমানে ১২৫ জন। অনুষদের বিভাগ সমূহ দেশী বিদেশী বিশ্ববিদ্যালয় এবং গবেষণাগারের সাথে একাধিক যৌথ গবেষণা কার্যক্রমে নিয়োজিত আছে। অনুষদের অধীনে Biotechnology Research Center ও Advanced Center for Biological Research , center of excellence নামে তিনটি উচ্চতর গবেষণা কেন্দ্র আছে। এছাড়াও অনুষদের অধীনে The Dhaka University Journal of Biological Sciences নামে একটি নিয়মিত জার্নাল প্রকাশিত হয়ে আসছে। অনুষদের বতর্মান ডীন অধ্যাপক ডঃ আনোয়ার হোসেন। [৩৪] বিভাগ সমূহ [সম্পাদনা] মৃত্তিকা, পানি ও পরিবেশ বিভাগ১৯৪৯ সালে বর্তমান বিভাগটি মৃত্তিকা বিজ্ঞান বিভাগ নামে প্রতিষ্ঠিত হয়। প্রতিষ্ঠিত হবার পর ১৯৬২ সন পর্যন্ত এই বিভাগ থেকে এম এস সি ডিগ্রি প্রদান করা হত। ১৯৬৩ সন হতে বি এস সি অনার্স ও এম এস সি উভয় ডিগ্রি প্রদান করা হচ্ছে। ২৩ শে জুলাই ২০০০ সালে বিভাগীয় একাডেমিক কমিটির এক সভায় মৃত্তিকা বিজ্ঞান বিভাগের নাম পরিবর্তন করে মৃত্তিকা, পানি ও পরিবেশ বিভাগ করা হয়। তখন থেকেই এই বিভাগ বি এস সি অনার্স এবং এম.এস ডিগ্রি চালু করেছে। বিভাগের স্বাভাবিক কার্যক্রমের পাশাপাশি বর্তমানে জাতীয় ও আন্তর্জাতিক পর্যায়ের বিভিন্ন বিশ্ববিদ্যালয় ও সংস্থার সাথে বিভাগ যৌথভাবে গবেষণা কার্যক্রমে নিয়োজিত আছে। এম.এস.সি ডিগ্রি ছাড়াও পোস্টগ্রাজুয়েট পর্যায়ে এম.ফিল ও পিএইচ. ডি কার্যক্রম ও গবেষণা সম্পাদিত হচ্ছে। [৩৫] [সম্পাদনা] উদ্ভিদ বিজ্ঞানউদ্ভিদ বিজ্ঞান বিভাগ ঢাকা বিশ্ববিদ্যালয়ের একটি প্রাচীনতম বিভাগ এবং উদ্ভিদ বিজ্ঞান বিষয়ক দেশের প্রথম বিভাগ। প্রয়াত প্রফেসর পি. মহেশ্বরী কর্তৃক ১৯৩৯ সালে জীববিজ্ঞান বিভাগ প্রতিষ্ঠিত হয় এবং এই বিভাগেই উদ্ভিদ বিজ্ঞানের পাঠদান শুরু হয়। ঐ সময় বিএসসি পাস কোর্সে উদ্ভিদ বিজ্ঞান বিষয় পড়ানো হত। ১৯৪৮ সালে উদ্ভিদ বিজ্ঞানে প্রথম এম.এস.সি ক্লাস শুরু হয় এবং ১৯৫০ সনে উদ্ভিদ বিজ্ঞান বিষয়ে এম.এস.সি এর প্রথম ব্যাচ ডিগ্রি প্রাপ্ত হয়। ডঃ মজিদ আহমেদ বিভাগীয় প্রধান হিসেবে ১৯৪৯ সালে দায়িত্ব গ্রহণ করেন। ১৯৫৪ সালে স্বতন্ত্র উদ্ভিদ বিজ্ঞান বিভাগ আত্মপ্রকাশ করে এবং বিভাগের প্রতিষ্ঠাতা প্রধান হন প্রফেসর জি. পি. মজুমদার। বর্তমানে এই বিভাগে মোট ৬৫০ জন ছাত্রছাত্রী লেখাপড়া করেছেন। সংখ্যাতিরিক্ত ও অনারারি শিক্ষকসহ বিভাগের মোট ৩৫ জন শিক্ষক পাঠদান ও গবেষণা কর্মকান্ডে নিয়োজিত আছেন। [৩৬] প্রাণিবিদ্যা বিভাগ, ঢাকা বিশ্ববিদ্যালয়[সম্পাদনা] প্রাণিবিদ্যা১৯৫৪ সালে প্রাণিবিদ্যা বিভাগ চালু হয়। প্রয়াত প্রফেসর ডঃ হাবিবুল্লাহ খান ইউসুফজাই ছিলেন প্রথম বিভাগীয় প্রধান, এর পূর্বে বিভাগটি ১৯৩৯ সালে প্রতিষ্ঠিত জীববিজ্ঞান বিভাগের অধীনে ছিল। প্রতিষ্ঠাকালে প্রাণিবিদ্যা বিভাগটি ছিল মৃত্তিকা, পানি ও পরিবেশ বিভাগীয় ভবনে এবং ১৯৫৫ সালে তা বর্তমান জায়গায় স্থানান্তরিত হয়। মৎসবিজ্ঞান, কীটতত্ত্ব, বন্যপ্রাণিতত্ত্ব, পরজীবিতত্ত্ব ও বংশগতি বিদ্যার গবেষণা ও শিক্ষার জন্য এখানে প্রচুর সুবিধা আছে। এ বিভাগ থেকে প্রাণিবিদ্যার বিভিন্ন শাখায় বি.এস.সি, এম.এস, এম.ফিল এবং পিএইচডি ডিগ্রি প্রদান করা হয়। [৩৭] [সম্পাদনা] প্রাণ রসায়নও অনুপ্রাণ বিজ্ঞান১৯৫৭ সালে কার্জন হলের শেষ প্রান্তে অবস্থিত চারতলা বিল্ডিংটিতে বিভাগটির পথচলা শুরু হয়। প্রফেসর কামালউদ্দিন আহমেদ এর প্রতিষ্ঠাতা। পূর্বে এটি শুধু প্রাণরসায়ন বিভাগ থাকলেও সম্প্রতি এর নামকরণ করা হয় প্রাণরসায়ন ও অনুপ্রাণ বিজ্ঞান বিভাগ এবং সেই অনুযায়ী পাঠতালিকাতেও বিশেষ পরিবর্তন আনা হয়। এই বিভাগে অধ্যাপনায় নিয়োজিত রয়েছেন একরাশ খ্যাতনামা বিজ্ঞানী ও গবেষক। বিভাগে চার বছর মেয়াদী অনার্স , এক বছর মেয়াদী মাস্টার্স, এম ফিল ও পিএইচডির সুবিধা রয়েছে। বিভাগের বর্তমান চেয়ারম্যান প্রফেসর ইশতিয়াক আহমেদ। [সম্পাদনা] মনোবিজ্ঞানমনোবিজ্ঞান বিভাগ ঢাকা বিশ্ববিদ্যালয়ের কলাভবনের তৃতীয় তলায় অবস্থিত। এই বিভাগ ১৯৬৫ সালে প্রফেসর ডঃ মীর ফখরুজ্জামানের নেতৃত্বে প্রতিষ্ঠিত হয় এবং তিনিই ছিলেন প্রথম বিভাগীয় প্রধান। প্রথমে এই বিভাগ থেকে এম.এ ডিগ্রি প্রদান করা হত। ১৯৬৭ সালে মনোবিজ্ঞান বিভাগে স্নাতক কোর্স চালু হয়। [৩৮] [সম্পাদনা] অণুজীব বিজ্ঞান১৯৭৯ সালে বিশ্ববিদ্যালয়ের কার্জন হল এলাকায় অবস্থিত প্রাণিবিদ্যা ভবনের প্রথম তলার একটি অংশে অণুজীব বিজ্ঞান প্রতিষ্ঠিত হয়। এ বিভাগের প্রতিষ্ঠাতা চেয়ারম্যান মরহুম অধ্যাপক ডঃ আনোয়ারুল আজিম চৌধুরীর নিরলস প্রচেষ্টায় এবং দেশের খ্যাতনামা অণুজীব বিজ্ঞানীদের সর্বাত্মক সহযোগিতায় মাত্র ১০-১২ জন এম.এস.সি গবেষণা গ্রুপের ছাত্র নিয়ে বিভাগের যাত্রা শুরু হয়। পর্যায়ক্রমে এই বিভাগের শিক্ষা ও গবেষণার মানোন্নয়ন হয় এবং এর খ্যাতি দেশে ও বিদেশে বিস্তৃত হয়। এ দেশের কৃষি খাদ্য-পানীয় ও ঔষধ শিল্প, স্বাস্থ্য, পরিবেশ ইত্যাদি ক্ষেত্রের উন্নয়নে অণুজীব বিজ্ঞানীদের বিশেষ অবদানের গুরুত্ব ও প্রয়োজনীয়তা ব্যাপকভাবে অনুভূত হওয়ায় ১৯৮৮-১৯৮৯ শিক্ষাবর্ষ থেকে এ বিভাগে বি.এস.সি অনার্স কোর্স শুরু করা হয়। অণুজীব বিজ্ঞান বিভাগের ভবনবর্তমানে বিভাগটি বিশ্ববিদ্যালয়ের সাইন্স কমপ্লেক্স ভবনের ১ম ও ২য় তলায় বি.এস.সি অনার্স, এম. এস, এম.ফিল ও পি.এইচ.ডি কোর্সে প্রায় ২৫০ জন ছাত্রছাত্রী নিয়ে শিক্ষা ও গবেষণা কার্যক্রম পরিচালনা করছে। এ বিভাগের ২৪ জন শিক্ষকের তত্ত্বাবধানে প্রতিবছর প্রায় ৪০ জন ছাত্রছাত্রী সফলতার সাথে তাঁদের অধ্যয়ন শেষে দেশের ও বিদেশের খ্যাতিমান প্রতিষ্ঠানে যোগদান করছে। এপ্রিল ২০০৪ পর্যন্ত পরিসংখ্যানে দেখা যায়, এই বিভাগের ২৮৫ জন এম.এস.সি ডিগ্রীধারী প্রায় ৪৫% ছাত্রছাত্রী বিদেশে পি.এইচ.ডি করবার জন্য বৃত্তি পেয়েছে। জাতীয় ও আন্তর্জাতিক গবেষণা অনুদানে বিভাগটিতে বিভিন্নক্ষেত্রে যেমন Virology, Microbial biotechnology, Environmental Microbiology and Molecular Ecology, Environmental Biotechnology, Fermentation and Enzyme technology, Food and Industrial Microbiology, Pollution control, bioresource technology, Immunology and Clinical Microbiology, Food and Industrial Microbiology ইত্যাদি ক্ষেত্রে গবেষণা হচ্ছে। বিভাগের সদস্যবৃন্দ বিভিন্ন জাতীয় ও আন্তর্জাতিক গবেষণা প্রতিষ্ঠানের সাথে যৌথভাবে গবেষণা চালিয়ে যাচ্ছে। এগুলোর মধ্যে অন্যতম হল আইসিডিডিয়ারবি (ICDDRB), বাংলাদেশ পরমাণু গবেষণা কমিশন, বিসিএসআইআর (BCSIR), বাংলাদেশ পাট গবেষণা ইনস্টিটিউট (BJRI), গণস্বাস্থ্য ইনস্টিটিউট (IPH), আন্তর্জাতিক পরমাণু শক্তি সংস্থা (IAEA) ইত্যাদি। বর্তমানে অধ্যাপক ডঃ আনোয়ার হোসেন এই বিভাগের চেয়ারম্যান হিসেবে নিয়োজিত আছেন। [৩৯]; [৪০] [সম্পাদনা] মৎস বিজ্ঞানবাংলাদেশের অর্থনীতিতে মৎস খাতের গুরুত্ব অনুধাবন করে ১৯৯৭-৯৮ শিক্ষাবর্ষ থেকে ঢাকা বিশ্ববিদ্যালয়ে অ্যাকুয়াকালচার ও ফিশারিজ বিভাগের কার্যক্রম শুরু হয়। গত ২৯/৩/২০০৪ তারিখের ঢাকা বিশ্ববিদ্যালয়ের সিন্ডিকেট-এর সভায় এ বিভাগের নাম পরিবর্তন করে মৎসবিজ্ঞান বিভাগ করা হয়। বাংলাদেশের মৎস সম্পদ সংরক্ষণ ও সুষ্ঠু ব্যবস্থাপনার জন্য দেশের সমগ্র মৎস খাতের উন্নয়নের মাধ্যমে দেশের আর্থ-সামাজিক অবস্থার ব্যাপক পরিবর্তনের জন্য প্রয়োজনীয় ও উপযুক্ত মজ্জ্জ্জ্জৎসবিজ্ঞানী তৈরি করা মৎসবিজ্ঞান বিভাগের প্রধান লক্ষ্য। [৪১] ম্ম; উজন্ন [সম্পাদনা] চিকিৎসা মনোবিজ্ঞানঢাকা বিশ্ববিদ্যালয় ও ইউনিভার্সিটি কলেজ লন্ডন-এর সঙ্গে লিংক প্রোগ্রামের অধীনে ব্রিটিশ Department of International Development (DFID) এর অর্থানাকুল্যে এবং ১২ জন ব্রিটিশ বিশেষজ্ঞের সহায়তায় ১৯৯৬ সনে (১৯৯৩-৯৪ শিক্ষাবর্ষ) ঢাকা বিশ্ববিদ্যালয়ের মনোবিজ্ঞান বিভাগের অধীনে ক্লিনিক্যাল সাইকোলজি কোর্সটি চালু হয়। ১৯৯৭ সালে এটি একটি স্বতন্ত্র বিভাগ হিসেবে প্রতিষ্ঠিত হয়। বিভাগে বর্তমানে ৫ জন পূর্ণকালীন ও ২ জন খন্ডকালীন শিক্ষক আছেন।[৪২] [সম্পাদনা] জেনেটিক ইঞ্জিনিয়ারিং এন্ড বায়োটেকনোলজিবিভাগটি কার্জন হলের পিছনে অবস্থিত। অধ্যাপক ডঃ আনোয়ার আজিম আকন্দ এই বিভাগের প্রধান।[৪৩] [সম্পাদনা] ফার্মেসি অনুষদপ্রতিষ্ঠা কাল: ১৯৯৫ বিভাগ সমূহ ১। ফার্মাসিউটিকাল কেমিস্ট্রি ২। ক্লিনিকাল ফার্মেসি এন্ড ফার্মাকোলজি ৩। ঔষধ প্রযুক্তি [সম্পাদনা] ইঞ্জিনিয়ারিং এবং টেকনোলজী অনুষদইঞ্জিনিয়ারিং এবং টেকনোলজী বিষয়ের তিনটি বিভাগ নিয়ে ০১/০৭/২০০৮ তারিখে এই অনুষদ প্রতিষ্ঠিত হয়। বর্তমানে এই অনুষদের ডীন ড. শাহিদা রফিক। কার্জন হল প্রাঙ্গণের সায়েন্স ক্যাফেটেরিয়ার দ্বিতীয় তলায় এ অনুষদের কার্যালয় অবস্থিত। এই অনুষদের অন্তর্ভূক্ত বিভাগগুলো হচ্ছে: [সম্পাদনা] ফলিত পদার্থবিজ্ঞান, ইলেকট্রনিক্‌স এবং কমিউনিকেশন ইঞ্জিনিয়ারিং বিভাগCommunication ও Electronics এর বিশেষ প্রয়োজনীয়তা অনুভব করে ১৯৬৫ সালে স্নাতকোত্তর পর্যায়ে মাত্র ২৫-জন ছাত্র নিয়ে ফলিত পদার্থবিদ্যা বিভাগের সূচনা হয়। অধ্যাপক শাহ মোঃ ফজলুর রহমান বিভাগের প্রতিষ্ঠা চেয়ারম্যান ছিলেন। বাংলাদেশ স্বাধীন হবার পর দেশে ইলেকট্রনিক্স ও টেলিকমিউনিকেশন শিক্ষার দ্রুত উন্নয়নের জন্য বিভাগে ধীরে ধীরে বিভিন্ন আধুনিক কোর্স চালু হয়। ১৯৭৪ সালে এই বিভাগে স্নাতক (সম্মান) কোর্স চালু হয়। বর্তমানে এই বিভাগে স্নাতকোত্তর, এম. ফিল ও পি.এইচ.ডি কোর্সও চালু আছে। [৪৪] [সম্পাদনা] ফলিত রসায়ন ও রাসায়নিক প্রযুক্তি বিভাগফলিত রসায়ন ও রাসায়নিক প্রযুক্তি বিভাগের জন্ম হয় ১৯৭২ সালে। রসায়ন, রসায়নিক প্রযুক্তি ও রসায়নিক প্রকৌশল সমন্বয়ে কোর্স কারিকুলাম এমন ভাবে তৈরি করা হয়েছে যেন এখান থেকে ডিগ্রিপ্রাপ্ত ছাত্র-ছাত্রীরা শিল্প-কারখানায় তাদের জ্ঞান দক্ষতার সাথে প্রয়োগ করতে পারে।[৪৫] [সম্পাদনা] কম্পিউটার সায়েন্স অ্যান্ড ইঞ্জিনিয়ারিং বিভাগ১৯৯২ সালের ১ সেপ্টেম্বর ঢাকা বিশ্ববিদ্যালয়ে কম্পিউটার বিভাগ প্রতিষ্ঠিত হয়। ২০০৪ সালের ২৭ মার্চ বিভাগের নাম পরিবর্তন করে কম্পিউটার বিজ্ঞান ও প্রকৌশল করা হয়। বিভাগটি সায়েন্স কমপ্লেক্স ভবনের তৃতীয় ও চতুর্থ তলায় অবস্থিত। এই বিভাগ গড়ার ক্ষেত্রে প্রতিষ্ঠাতা চেয়ারম্যান অধ্যাপক ডঃ লুৎফর রহমানের অবদান উল্লেখযোগ্য।[৪৬] [সম্পাদনা] আর্থ এন্ড এনভায়রনমেন্টাল সায়েন্সেস অনুষদ[সম্পাদনা] ভূগোল ও পরিবেশ বিভাগ১৯৪৭-৪৮ সালে অধ্যাপক নাফিস আহমেদের উদ্যোগে প্রতিষ্ঠিত হয় ভূগোল বিভাগ। প্রথমে এখানে শুধুমাত্র পোস্ট-গ্রাজুয়েট কোর্স চালু ছিল। ১৯৫৪ সালে ভূগোলে স্নাতক (সম্মান) কোর্স চালু হয়। সম্মান ও স্নাতকোত্তর পর্যায়ে প্রথমে প্রাকৃতিক ও মানবিক ভূগোলের বিভিন্ন শাখা চালু হয়। শ্রেণীকক্ষের বাইরে হাতে-কলমে শেখার জন্য ফিল্ড-ট্রিপ, ফিল্ড-স্টাডিজ ও ফিল্ড-ক্যাম্প সহ মাঠ জরিপ এবং ভূমি ব্যবহার জরিপের উপর বিশেষ গুরুত্ব দেওয়া হত। ১৯৯৬ সাল থেকে নাম পরিবর্তন করে "ভূগোল ও পরিবেশ বিভাগ" করা হয়। এই বিভাগে স্নাতকোত্তর শ্রেণীর কোর্সভিত্তিক ডিগ্রির পাশাপাশি মেধাবী ছাত্রছাত্রীদের থিসিসের মাধ্যমে ডিগ্রি প্রোগ্রামও চালু আছে। [৪৭] [সম্পাদনা] ভূতত্ত্ব বিভাগ১৯৪৯ সালে ভূতত্ত্ব বিভাগ প্রতিষ্ঠিত হবার পর প্রথমে সনাতন পাস কোর্স পদ্ধতিতে বি.এস.সি. ডিগ্রি প্রবর্তন করা হয়। ১৯৫৭ সনে এম.এস.সি., ১৯৬৭ সনে তিন বছর মেয়াদী স্নাতক (সম্মান) ও ১৯৯৮ সনে চার বছরের সমন্বিত সম্মান কোর্স চালু হয়। এই বিভাগে বর্তমানে ২৩ জন শিক্ষক রয়েছেন। এই বিভাগে জাতীয় ও আন্তর্জাতিক খ্যাতিসম্পন্ন বেশ কিছু প্রতিষ্ঠানের যৌথভাবে গবেষণা কার্যক্রম চালু রয়েছে। এসব বিশ্ববিদ্যালয়ের মধ্যে মার্কিন যুক্তরাষ্ট্রের Columbia University অন্যতম। এই বিভাগের পঠিত বিষয়ের মধ্যে Hydrology, Petroleum Geology, Environmental Geology, Fieldwork এবং Geological Mapping জাতীয় উন্নয়নে যথেষ্ট কার্যকর ভূমিকা রেখে চলেছে। [৪৮] [সম্পাদনা] চারুকলা অনুষদবিভাগ সমূহ ■অংকন ও চিত্রায়ন ■গ্রাফিক্স ডিজাইন ■প্রিন্ট মেকিং ■প্রাচ্যকলা ■ভাষ্কর্য ■কারুশিল্প ■মৃৎশিল্প ■শিল্পকলার ইতিহাস [সম্পাদনা] অন্যান্য অনুষদ■চিকিৎসা অনুষদ ■স্নাতকোত্তর চিকিৎসা বিজ্ঞান অনুষদ ■শিক্ষা অনুষদ [সম্পাদনা] ইনস্টিটিউট সমূহ১। শিক্ষা ও গবেষণা ইনস্টিটিউট ২। পরিসংখ্যান গবেষণা ও শিক্ষণ ইনস্টিটিউট ৩। ব্যবসায় প্রশাসন ইনস্টিটিউট ৪। পুষ্টি ও খাদ্য বিজ্ঞান ইনস্টিটিউট ৫। চারুকলা ইনস্টিটিউট ৬। সমাজকল্যাণ ও গবেষণা ইনস্টিটিউট ৭। আধুনিক ভাষা ইনস্টিটিউট ৮। তথ্য প্রযুক্তি ইনস্টিটিউট [সম্পাদনা] আবাসিক হলসমূহবিশ্ববিদ্যালয়ের সকল ছাত্র-ছাত্রীকে কোনো না কোনো হলের সাথে আবাসিক/অনাবাসিক ছাত্র-ছাত্রী হিসেবে যুক্ত থাকতে হয়। বর্তমানে বিশ্ববিদ্যালয়ে ছাত্রদের জন্য ১৩ টি এবং ছাত্রীদের জন্য ৪ টি আবাসিক হল রয়েছে। এছাড়া চারুকলা ইনস্টিটিউট ও ব্যবসায় প্রশাসন ইনস্টিটিউটের ছাত্র-ছাত্রীদের জন্য রয়েছে আলাদা হোস্টেল এবং বিদেশী ছাত্রদের জন্য আন্তর্জাতিক ছাত্রাবাস। [সম্পাদনা] সলিমুল্লাহ মুসলিম হল১৯২১ সালে এই হলের যাত্রা শুরু হয় বিশ্ববিদ্যালয়ের সাথেই। এর মূলভবন তৈরি হয় বিশের দশকের শেষের দিকে। এই হলের প্রথম প্রোভোস্ট ছিলেন অধ্যাপক এ এফ রাহমান। এই হলের প্রথম নাম ছিল মুসলিম হল , কিন্তু পরবর্তীতে ঢাকা নবাব নবাব স্যার সলিমুল্লাহের নামে এই হলের নামকরণ করা হয়। [সম্পাদনা] শহীদুল্লাহ হল ঐতিহ্যবাহী শহীদুল্লাহ হল পুকুর পাড়প্রথমে এই হলের নাম ছিল ঢাকা হল। ১৯৬৯ সালে জ্ঞানতাপস ডঃ মুহম্মদ শহীদুল্লাহের নামানুসারে এই হলের নাম করণ করা হয় শহীদুল্লাহ হল। এ হলের মোট তিনটি ভবনের আবাসিক অফ দ্বৈতাবাসিক ১০৯৫ জন ছাত্র অবস্থান করছে। মুসা খাঁ মসজিদশহীদুল্লাহ হল এলাকার পূর্বের নাম ছিল বাগ-এ-মুসা খাঁ। এটি বারো ভূইয়াঁর অন্যতম ভূইয়াঁ ঈসা খাঁর পুত্র মুসা খাঁয়ের নামে নামাঙ্করণ করা হয়। মুসা খাঁ সুবেদার ইসলাম খাঁয়ের নিকট যুদ্ধে হেরে যাবার পর যুদ্ধাবন্দী হিসেবে আটক ছিল। তবে সুবেদার ইসলাম খাঁ তার প্রতি বেশ সহৃদয় ছিল। হাকিম হাবিবুর রহমানের মতে এটি একটি বাগান ছিল যা মুসলিম বাগান হিসেবেও বিখ্যাত ছিল। সেই সময়ের নিদর্শন হিসাবে রয়েছে মুসা খাঁয়ের মসজিদ, এবং সমাধি। [সম্পাদনা] জগন্নাথ হলমূল নিবন্ধ: জগন্নাথ হল জগন্নাথ হল ঢাকা বিশ্ববিদ্যালয়ের সংখ্যালঘু তথা হিন্দু ছাত্রদের জন্য সংরক্ষিত বিশেষ হল। ঢাকা বিশ্ববিদ্যালয় প্রথম যে তিনটি হল নিয়ে যাত্রা শুরু করে জগন্নাথ হল তার একটি। [সম্পাদনা] ফজলুল হক মুসলিম হল ফজলুল হক হলের নতুন ভবনঅবিভক্ত বাংলার তৎকালীন প্রধানমন্ত্রী এ কে ফজলুল হকের নামানুসারে হলের নামকরণ করা হয় ফজলুল হক হল। আবাসিক ছাত্রের সংখ্যা ৬৩৬ জন এবং অনাবাসিক ছাত্রের সংখ্যা ৯৩৪ জন। অধ্যাপক ডঃ হারুন উর রশীদ এই হলের প্রভোস্টের দায়িত্ব পালন করছেন। [সম্পাদনা] সার্জেন্ট জহুরুল হক হলএই বিষয়ে মূল নিবন্ধের জন্য দেখুন: সার্জেন্ট জহুরুল হক প্রথমে এ হলের নাম ছিল ইকবাল হল। ১৯৭১ সালে বাংলাদেশ স্বাধীন হওয়ার পর পাকিস্তানীদের গুলিতে নিহত আগরতলা ষড়যন্ত্র মামলার ৩৫জন আসামীর অন্যতম শহীদ সার্জেন্ট জহুরুল হকের নামানুসারে এর নামকরণ করা হয় সার্জেন্ট জহুরুল হক হল। আবাসিক ছাত্রের সংখ্যা ৭৫০ জন এবং অনাবাসিক ছাত্রের সংখ্যা ১৬২৩ জন। [সম্পাদনা] রোকেয়া হলএই বিষয়ে মূল নিবন্ধের জন্য দেখুন: রোকেয়া সাখাওয়াত হোসেন#স্বীকৃতি মহিয়সী বাঙালি নারী বেগম রোকেয়ার নামানুসারে এই হলের নাম করা হয়। [সম্পাদনা] মাস্টারদা সূর্যসেন হলএটি প্রতিষ্ঠিত হয় ১৯৬৬ সালে। প্রথমে এই হলের নাম ছিল জিন্নাহ হল। বাংলাদেশ স্বাধীন হওয়ার পর ১৯৭২ সালে ব্রিটিশ-বিরোধী বিপ্লবী সূর্য সেনের নামানুসারে হলের নামকরণ করা হয় মাস্টারদা সূর্যসেন হল। [সম্পাদনা] হাজী মুহম্মদ মুহসীন হলপ্রতিষ্ঠা ১লা জানুয়ারি, ১৯৬৭। বর্তমান আবাসিক ছাত্রের সংখ্যা ৬০০, দ্বৈতাবাসিক ছাত্রের সংখ্যা ৮২০ এবং অনাবাসিক ছাত্রের সংখ্যা ৮৯০। [সম্পাদনা] শামসুন নাহার হলঢাকা বিশ্ববিদ্যালয়ের দ্বিতীয় ছাত্রী হল। বিশিষ্ট সাহিত্যিক ও কবি শামসুন নাহার মাহমুদের নামে এই হলের নামকরণ করা হয়। [সম্পাদনা] কবি জসিম উদ্দিন হল[সম্পাদনা] স্যার এ. এফ. রহমান হল[সম্পাদনা] বঙ্গবন্ধু শেখ মুজিবুর রহমান হল১৯৮৮ সালে বঙ্গবন্ধু শেখ মুজিবুর রহমানের নামানুসারে এ হলের নামকরণ করা হয় বঙ্গবন্ধু শেখ মুজিবুর রহমান হল। এ হলে আবাসিক ছাত্রের সংখ্যা ৪৮৪ জন এবং অনাবাসিক ছাত্রের সংখ্যা ৩৭৫২ জন। [সম্পাদনা] মুক্তিযোদ্ধা জিয়াউর রহমান হল১৯৮৮ সালে মরহুম রাষ্ট্রপতি শহিদ মুক্তিযোদ্ধা জিয়াউর রহমানের নামানুসারে হলের নামকরণ করা হয় মুক্তিযোদ্ধা জিয়াউর রহমান হল। এ হলের আবাসিক ছাত্রের সংখ্যা ৫০৫ জন এবং অনাবাসিক ছাত্রের সংখ্যা ৩৭৫২ জন। [সম্পাদনা] বাংলাদেশ-কুয়েত মৈত্রী হল[সম্পাদনা] স্যার ফিলিপ হার্টগ ইন্টারন্যাশনাল হল১৯৬৬ সালে আন্তর্জাতিক হোস্টেল নামে এটি প্রতিষ্ঠিত হয়। ২০০২ সালে এটি ছাত্রাবাসে উন্নিত হয়। এ হলে ৩৬ জন বিদেশি ছাত্র আছে। এছাড়া এ হলে বিশ্ববিদ্যালয়ের ৩৫ জন তরুণ শিক্ষকের আবাসিক ব্যব্যস্থা আছে। [সম্পাদনা] অমর একুশে হল২০০১ সালে অমর একুশে হল প্রতিষ্ঠিত হয়। এর আগে বাংলাদেশের সাবেক প্রধানমন্ত্রী শেখ হাসিনা এই হলের ভিত্তি প্রস্তর স্থাপন করেন। আবাসিক ছাত্র সংখ্যা ৪২৫ জন এবং অনাবাসিক ৩৭০ জন। [সম্পাদনা] বেগম ফজিলাতুন্নেছা মুজিব হল[সম্পাদনা] আই.বি.এ. হোস্টেল[সম্পাদনা] শাহনেওয়াজ ছাত্রাবাস[সম্পাদনা] নওয়াব ফয়জুন্নেসা চৌধুরানী ছাত্রী নিবাস[সম্পাদনা] ক্যাফেটেরিয়া সাইন্স ক্যাফেটেরিয়া, ঢাকা বিশ্ববিদ্যালয়।ঢাকা বিশ্ববিদ্যালয়ে বিভিন্ন ক্যাফেটেরিয়া আছে,যার মধ্যে কয়েকটি ঢাকা বিশ্ববিদ্যালয়ের গণ্ডি পেরিয়ে বাংলাদেশের ইতিহাসে স্থান করে নিয়েছে। এর মধ্যে একটি হল মধুর ক্যান্টিন। তাছাড়া সাইন্স ক্যাফেটেরিয়া, জহিরের ক্যান্টিন, সেন্টার ফর এক্সিলেন্সের ক্যান্টিন, তাছাড়া বিভিন্ন হলের নিজস্ব ক্যান্টিন রয়েছে। [সম্পাদনা] নোবেল পুরস্কারঢাকা বিশ্ববিদ্যালয়ের ছাত্র বাংলাদেশের বিশিষ্ট অর্থনীতিবিদ ও গ্রামীন ব্যাংকের প্রতিষ্ঠাতা অধ্যাপক ডঃ মোহাম্মদ ইউনুস ২০০৬ সালে শান্তিতে নোবেল পুরস্কার লাভ করেন। [সম্পাদনা] ঢাকা বিশ্ববিদ্যালয়ের উপাচার্যমূল নিবন্ধ: ঢাকা বিশ্ববিদ্যালয়ের উপাচার্য নওয়াব আলী চৌধুরী সিনেট ভবনপ্রতিষ্ঠার পর থেকে এ যাবৎ মোট ২৭ জন উপাচার্য দায়িত্ব পালন করেছেন। ঢাকা বিশ্ববিদ্যালয়ের বর্তমান ও ২৭ তম উপাচার্য অধ্যাপক আ আ ম স আরেফিন সিদ্দিক। [সম্পাদনা] কৃতি শিক্ষককলা অনুষদ বিজ্ঞান অনুষদ আইন অনুষদ বাণিজ্য অনুষদ সামাজিক বিজ্ঞান অনুষদ জীব বিজ্ঞান অনুষদ ফার্মেসী অনুষদ মহামোপাধ্যায় হরপ্রসাদ শাস্ত্রী রমেশচন্দ্র মজুমদার ডবলু. এইচ. এ. সাদানি ড.মুহম্মদ শহীদুল্লাহ আবু মাহমেদ হাবিবুল্লাহ ড. জ্যোতির্ময় গুহ ঠাকুরতা ড. রাশিদুল হাসান ড. মুনির চৌধুরী মুহম্মদ আবদুল হাই ড. কাজী দীন মুহম্ম‌দ ড. আহমদ শরীফ ড.সিরাজুল ইসলাম চৌধুরী ড. ওয়াকিল আমেদ ড. মোফাজ্জল হায়দার চৌধুরী ড. এমাজউদ্দিন আহমেদ আনোয়ার পাশা ড. মাহমুদ হুসাইন ড. সুশীল কুমার দে ড.গোবিন্দ চন্দ্র দেব ড. মোহাম্মদ মনিরুজ্জামান মিঞা ড. মুহম্মদ এনামুল হক ড. আনিসুজ্জামান ড. হুমায়ুন আজাদ ড. রেহমান সোবহান অধ্যাপক ড.সত্যেন্দ্রনাথ বসু এ এম হারুন-অর-রশিদ ড. জে. কে. খাস্তগীর ড. মোকাররম হোসেন খন্দকার ড. ইন্নাস আলী ড. এম. শমশের আলী ড. মুহাম্মদ ইব্রাহিম ড. কাজী মোতাহার হোসেন ড. মজিদ আহমেদ ভূপতিমোহন সেন নলিনীমোহন বসু নাফিস আহমেদ ড. অজয় রায় ড. ললিত মোহন নাথ ড. হিরন্ময় সেনগুপ্ত এন. সি. সেনগুপ্ত ড. আবদুল্লাহ ফারুক ড. মঈনউদ্দিন খান আবদুর রাজ্জাক (জাতীয় অধ্যাপক) সরদার ফজলুল করিম এ. কে. নাজমুল করিম আনোয়ারউল্লাহ চৌধুরী ড. আবু আহমেদ পি. মহেশ্বরী ড. হাবিবুল্লাহ খান ইউসুফজাই ড. কামালউদ্দিন সিদ্দিকী ড. আনোয়ারুল আজিম চৌধুরী ড. ইয়াজুদ্দিন আহমেদ ড. এ. জেড. এম. নওশের আলী খান ড. এ. কে. এম. নুরুল ইসলাম (জাতীয় অধ্যাপক) ড. আবুল কালাম আজাদ চৌধুরী ড. চৌধুরী মাহমুদ হাসান [সম্পাদনা] উৎস1.↑ ঢাকা বিশ্ববিদ্যালয় একাডেমিক ক্যালেন্ডার, জানুয়ারি ২০০৫-জুন ২০০৬; পৃষ্ঠা:১৮ 2.↑ ঢাকা বিশ্ববিদ্যালয় একাডেমিক ক্যালেন্ডার, জানুয়ারি ২০০৫-জুন ২০০৬; পৃষ্ঠা:১৮ 3.↑ দৈনিক আমারদেশ জুন ৩০, ২০০৭ 4.↑ http://www.prothom-alo.com/detail/news/5587 5.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা ১৭-১৮ 6.↑ সরদার ফজলুল করিম রচিত ঢাকা বিশ্ববিদ্যালয় ও পূর্ব বঙ্গীয় সমাজ:অধ্যাপক আবদুর রাজ্জাকের আলাপচারিতা 7.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা-৩৪ 8.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা ৩৪-৩৫ 9.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা-৩৫ 10.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠাঃ৩৬-৩৭ 11.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৩৬ 12.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৩৫ 13.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৩৭ 14.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৩৭ 15.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৩৬ 16.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:২১ 17.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৫ 18.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৫ 19.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৬ 20.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৬ 21.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:২৩ 22.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৩৯ 23.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪০ 24.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪০ 25.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪১ 26.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪২ 27.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪১ 28.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪২ 29.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৩ 30.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৩ 31.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৪ 32.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৪ 33.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫৪-৫৬ 34.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:২৬ 35.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫০ 36.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫০ 37.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫০-৫১ 38.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫১-৫২ 39.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫২ 40.↑ Department of Microbiology, DU;The Guardian, April 2004, 41.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫৩ 42.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫৩ 43.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৫৩ 44.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৮ 45.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৮ 46.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৯ 47.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৭ 48.↑ ঢাকা বিশ্ববিদ্যালয়ের একাডেমিক ক্যালেন্ডার, জানুয়ারি ২০০৫-জুন ২০০৬, পৃষ্ঠা:৪৭ [সম্পাদনা] আরও দেখুন[আড়াল করো]প্র • আ • সবাংলাদেশের সরকারী বিশ্ববিদ্যালয় ঢাকা বিভাগ ঢাকা বিশ্ববিদ্যালয় · বাংলাদেশ প্রকৌশল বিশ্ববিদ্যালয় · বাংলাদেশ কৃষি বিশ্ববিদ্যালয় · জাহাঙ্গীরনগর বিশ্ববিদ্যালয় · উন্মুক্ত বিশ্ববিদ্যালয় · জাতীয় বিশ্ববিদ্যালয় · বঙ্গবন্ধু শেখ মুজিব মেডিকেল বিশ্ববিদ্যালয় · বঙ্গবন্ধু শেখ মুজিব কৃষি বিশ্ববিদ্যালয় · শেরে বাংলা কৃষি বিশ্ববিদ্যালয় · মাওলানা ভাসানী বিজ্ঞান ও প্রযুক্তি বিশ্ববিদ্যালয় · ঢাকা প্রকৌশল ও প্রযুক্তি বিশ্ববিদ্যালয় · জগন্নাথ বিশ্ববিদ্যালয় · জাতীয় কবি কাজী নজরুল ইসলাম বিশ্ববিদ্যালয় · বাংলাদেশ ইউনিভাসিটি অব প্রফেশানালস চট্টগ্রাম বিভাগ চট্টগ্রাম বিশ্ববিদ্যালয় · চট্টগ্রাম প্রকৌশল ও প্রযুক্তি বিশ্ববিদ্যালয় · কুমিল্লা বিশ্ববিদ্যালয় · নোয়াখালী বিজ্ঞান ও প্রযুক্তি বিশ্ববিদ্যালয় · চট্টগ্রাম ভেটেরিনারি ও এনিমেল সায়েন্সস বিশ্ববিদ্যালয় রাজশাহী বিভাগ রাজশাহী বিশ্ববিদ্যালয় · রাজশাহী প্রকৌশল ও প্রযুক্তি বিশ্ববিদ্যালয় · পাবনা বিজ্ঞান ও প্রযুক্তি বিশ্ববিদ্যালয় খুলনা বিভাগ খুলনা বিশ্ববিদ্যালয় · ইসলামী বিশ্ববিদ্যালয় · খুলনা প্রকৌশল ও প্রযুক্তি বিশ্ববিদ্যালয় · যশোর বিজ্ঞান ও প্রযুক্তি বিশ্ববিদ্যালয় বরিশাল বিভাগ পটুয়াখালী বিজ্ঞান ও প্রযুক্তি বিশ্ববিদ্যালয় সিলেট বিভাগ শাহজালাল বিজ্ঞান ও প্রযুক্তি বিশ্ববিদ্যালয় · সিলেট কৃষি বিশ্ববিদ্যালয় রংপুর বিভাগ হাজী দানেশ বিজ্ঞান ও প্রযুক্তি বিশ্ববিদ্যালয় · বেগম রোকেয়া বিশ্ববিদ্যালয় [সম্পাদনা] বহিঃসংযোগ■ঢাকা বিশ্ববিদ্যালয়ের ওয়েবসাইট ■ইত্তেফাক পত্রিকায় ঢাকা বিশ্ববিদ্যালয়ের সূচনালগ্নের ইতিহাস 'http://bn.wikipedia.org/w/index.php?title=%E0%A6%A2%E0%A6%BE%E0%A6%95%E0%A6%BE_%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A6%AF%E0%A6%BC&oldid=1051931#.E0.A6.85.E0.A6.A8.E0.A7.81.E0.A6.9C.E0.A7.80.E0.A6.AC_.E0.A6.AC.E0.A6.BF.E0.A6.9C.E0.A7.8D.E0.A6.9E.E0.A6.BE.E0.A6.A8_.E0.A6.AC.E0.A6.BF.E0.A6.AD.E0.A6.BE.E0.A6.97' থেকে আনীত বিষয়শ্রেণীসমূহ:নির্ভরযোগ্য উৎসহীন নিবন্ধসমূহউৎসবিহীন সকল নিবন্ধনিবন্ধ যার পরিষ্করণ প্রয়োজনঅকার্যকর চিত্র সংযোগসহ পাতাসমূহঢাকা বিশ্ববিদ্যালয়বাংলাদেশের সরকারী বিশ্ববিদ্যালয়বাংলাদেশের শিক্ষাপ্রতিষ্ঠাননিজস্ব হাতিয়ারসমূহ প্রবেশ/নতুন অ্যাকাউন্টনামস্থান নিবন্ধআলোচনাবিকল্পসমূহদৃষ্টিকোণ পড়ুনসম্পাদনাইতিহাসকার্যক্রম অনুসন্ধান AvroInScriptNKBবাংলা পরিভ্রমন প্রধান পাতাসম্প্রদায়ের প্রবেশদ্বারসমসাময়িক ঘটনাসাম্প্রতিক পরিবর্তনসমূহঅজানা যেকোনো পৃষ্ঠাসাহায্যদান করুনমুদ্রণ/এক্সপোর্টবই তৈরি করুনPDF ডাউনলোডছাপার যোগ্য সংস্করণসরঞ্জামসংযোগকারী পৃষ্ঠাসমূহসম্পর্কিত পরিবর্তনআপলোডবিশেষ পৃষ্ঠাসমূহস্থায়ী সংযোগএই নিবন্ধটি উদ্ধৃত করুন অন্যান্য ভাষাসমূহইমার ঠার/বিষ্ণুপ্রিয়া মণিপুরীDeutschEnglishहिन्दीBahasa IndonesiaBahasa Melayuनेपाल भाषाPortuguêsএ পৃষ্ঠায় শেষ পরিবর্তন হয়েছিল ১৭:২৮টার সময়, ১৮ নভেম্বর ২০১১ তারিখে। লেখাগুলো ক্রিয়েটিভ কমন্স অ্যাট্রিবিউশন/শেয়ার-আলাইক লাইসেন্সের আওতাভুক্ত; এর সাথে বাড়তি পদ যুক্ত করা সম্ভব। ব্যবহারের শর্তাবলীতে বিস্তারিত দেখুন। উইকিপিডিয়া ® উইকিমিডিয়া ফাউন্ডেশনের ট্রেডমার্ক নিবন্ধিত,একটি অলাভজনক সংস্থা। 

====

http://bn.wikipedia.org/wiki/%E0%A6%85%E0%A6%A3%E0%A7%81%E0%A6%AC%E0%A7%80%E0%A6%95%E0%A7%8D%E0%A6%B7%E0%A6%A3%E0%A6%AF%E0%A6%A8%E0%A7%8D%E0%A6%A4%E0%A7%8D%E0%A6%B0


অণুবীক্ষণযন্ত্র (Microscope) অণুজীব বিজ্ঞান পরীক্ষাগারের এক অত্যন্ত গুরুত্বপূর্ণ যন্ত্র। এই যন্ত্রের সাহায্যে যে সকল বস্তু খালি চোখে দেখা যায় না তাদের দেখা যায়। এর সাহায্যে কোনো বস্তুকে প্রায় ১০০ থেকে ৪০০০০০০ গুন বড় করে দেখা যায়। যে বিষয়ে অনূবীক্ষণযন্ত্রের গঠন ও কার্যপ্রনালী আলোচনা করা হয় তাকে মাইক্রোস্কোপি Microscopy বলে।

====

http://bn.wikipedia.org/wiki/%E0%A6%85%E0%A6%A4%E0%A6%BF%E0%A6%B0%E0%A6%BF%E0%A6%95%E0%A7%8D%E0%A6%A4_%E0%A6%B8%E0%A6%AE%E0%A6%AF%E0%A6%BC


অতিরিক্ত সময় (ইংরেজি ভাষায়: Extra time) হচ্ছে অতিরিক্ত সময়ে খেলার একটি নিয়ম যখন সাধারণ সময়ে খেলা হওয়ার পর উভয় পক্ষের ফলাফল সমান থাকে। সংক্ষেপে এটিকে ইংরেজিতে বেশিরভাগ সময় ET বা a.e.t. নামে পরিচিত (a.e.t. সম্পূর্ণ অর্থ after extra time)। বেশিরভাগ সময়, শুধুমাত্র তখনই অতিরিক্ত সময়ের খেলা হয় যখন খেলায় একটি নির্দিষ্ট বিজয়ী দল নির্ধারণের প্রয়োজন হয়। যেমন, নকআউট প্রতিযোগিতা বা কোনো প্রতিযোগিতার নকআউট পর্বে। কারণ এসব ক্ষেত্রে একটি নির্দিষ্ট খেলোয়াড়ই পরবর্তী পর্বে যেতে পারে। যদিও উত্তর আমেরিকার ক্রীড়া সংস্কৃতিতে ড্র সচারচর হয় না, কারণ সেখানে বেশিরভাগ লিগের খেলায় ড্র হলে সকল প্রকার খেলার ক্ষেত্রেই অতিরিক্ত সময় খেলা হয়। পেশাদার অ্যাসোসিয়েশন ফুটবলে নকআউট পর্বে খেলা ড্র থাকলে অতিরিক্ত ৩০ মিনিট খেলা হয়, ১৫ মিনিট করে দুই পর্বে এই খেলা হয়। সকল প্রতিযোগিতায় অতিরিক্ত সময়ের খেলা হয় না। যেমন কনমেবলের নিজস্ব আয়োজিত খেলার (উদাহরণস্বরূপ, কোপা আমেরিকা) ইতিহাসে কখনো অতিরিক্ত সময়ের ব্যবহার করা হয়নি। এসব ক্ষেত্রে মূল সময়ের পর সরাসরি পেনাল্টি শুটআউটের মাধ্যমে বিজয়ী দল নির্ধারণ করা হয়।

====

http://bn.wikipedia.org/wiki/%E0%A6%85%E0%A6%A4%E0%A7%80%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%AE%E0%A7%8B%E0%A6%B9%E0%A6%A8_%E0%A6%B0%E0%A6%BE%E0%A6%AF%E0%A6%BC


অতীন্দ্রমোহন রায় যিনি অতীন রায় নামে বেশি পরিচিত (১৮৯৪—১৯৭৯) ব্রিটিশ ঔপনিবেশিক আমলে ভারতের স্বাধীনতা সংগ্রামের একজন সক্রিয় কর্মী ছিলেন। অতীন্দ্রমোহন ব্রাহ্মণবাড়িয়া জেলার নবীনগর উপজেলার ভোলাচঙ্গ গ্রামে জন্মগ্রহণ করেন। তাঁর বাবার নাম আনন্দমোহন রায়। কুমিল্লা ইউসুফ স্কুলের ছাত্র অবস্থায় অতীন রায় বিপ্লবী অনুশীলন দলের সদস্য হন। এর দায়ে তাঁর জেল হয়েছিল। জেল থেকে ছাড়া পেয়ে তিনি সক্রিয় বিপ্লবী হয়ে ওঠেন এবং এরপর আজীবন বিপ্লবী ছিলেন। বিদ্রোহী কবি নজরুল ইসলামের কুমিল্লায় আসলে অতীন্দ্র রায় তাঁর অন্তরঙ্গ হয়ে ওঠেন এবং বিপ্লবীদের মুখপত্র ধূমকেতু প্রকাশের পর কবিকে অভিনন্দন জানান। কুমিল্লা ভিক্টোরিয়া কলেজে দ্বিতীয় বর্ষে পড়ার সময় পড়াশোনা ছেড়ে দিয়ে তিনি স্বাধীনতা সংগ্রামে জড়িয়ে পড়েন। অতীন্দ্রমোহন কিছুটা খর্বকায় হলেও সুঠামদেহী ছিলেন; তিনি নিয়মিত ব্যায়াম করতেন। অন্যান্য বিপ্লবীদের মত তিনিও গান্ধীর অহিংস আন্দোলনে বিশ্বাস করতেন না। তিনি ১৯৪০ সালে কুমিল্লায় বিপ্লবী সমাজতন্ত্রী দল নামে একটি গোপন বিপ্লবী দল গড়তে সাহায্য করেন। এই বিপ্লবীরা আগরতলা মহারাজার কাছ থেকে গোপনে অর্থসাহায্য পেত। তারা ভারতব্যাপী একটি সশস্ত্র বিপ্লবের প্রস্তুতি নিয়েছিল। ব্রিটিশদের প্রতি অনুগত ধনাঢ্য ব্যক্তিদের বাড়িতে ডাকাতি করে প্রাপ্ত অর্থ দিয়ে নাবিকদের মাধ্যমে তারা বিদেশ থেকে যুদ্ধাস্ত্র সংগ্রহ করত। জার্মানি থেকে বিপ্লবীদের জন্য কয়েক জাহাজ উন্নত মানের যুদ্ধাস্ত্র প্রেরিত হয়েছিল। এ তথ্য ফাঁস হয়ে গেলে বহু বিপ্লবী ধরা পড়ে এবং তাদের কঠোর শাস্তি হয়। অতীন্দ্র রায় এই বিপ্লবী দলের সঙ্গে জড়িত ছিলেন। ১৪ মাস পলাতক থাকার পর তিনি ধরা পড়েন। তাঁকে ২৪ বছর কারাভোগ করতে হয়। দেশ বিভাগের পর ১৯৪৬ থেকে ১৯৫৪ পর্যন্ত তিনি কুমিল্লা পৌরসভার চেয়ারম্যান ছিলেন। কুমিল্লা অভয় আশ্রম, বসন্ত স্মৃতি পাঠাগার, অমূল্য স্মৃতি পাঠাগার ইত্যাদি প্রতিষ্ঠানে তিনি অবদান রাখেন। মুক্তিযুদ্ধের সময় পাকবাহিনী, তাঁর পুত্র কুমিল্লা কলেজের রসায়ন বিভাগের ডেমোনস্ট্রেটর অসীম রায়কে কুমিল্লা সেনানিবাসে নিয়ে গুলি করে হত্যা করে। এরপর থেকে অতীন্দ্র রায় বই-পুস্তক পড়ে নিঃসঙ্গ জীবন অতিবাহিত করেন। তিনি কুমিল্লার বাগিচা গাঁয়ে একটি টিনের ঘরে বাস করতেন এবং অত্যন্ত সাদাসিধা জীবন যাপন করতেন।

====

http://bn.wikipedia.org/wiki/%E0%A6%85%E0%A6%A4%E0%A7%81%E0%A6%B2_%E0%A6%AC%E0%A6%B8%E0%A7%81


অতুল বসু (১৮৯৮ - ১৯৭৭) (ইংরেজি: Atul Basu) একজন বাঙালি চিত্রশিল্পী। তিনি প্রাকৃতিক দৃশ্য, প্রতিকৃতি এবং পল্লীদৃশ্য বাস্তবানুগ ধারায় ফুটিয়ে তুলতে বিশেষ পারঙ্গম ছিলেন। ছবি আঁকার জন্য তিনি মূলত তেল রং ব্যবহার করতেন। সূচিপত্র ১ জীবনী ২ চিত্রকর্ম ২.১ বিখ্যাত চিত্রকর্মসমূহ ৩ আরও দেখুন ৪ তথ্যসূত্র ৫ বহিঃসংযোগ [সম্পাদনা] জীবনীঅতুল বসু ১৮৯৮ সালে বাংলাদেশের ময়মনসিংহে জন্মগ্রহণ করেন। তার ছেলেবেলা ময়মনসিংহ শহরেই কেটেছে। ন্যাশনাল কাউন্সিল অফ এডুকেশন-এর ময়মনসিংহ শাখায় তার প্রাথমিক শিক্ষা সম্পন্ন হয়। এরপর পড়াশোনা করেন ভারতের পশ্চিম বঙ্গের রাজধানী কলকাতার জুবিলি আর্ট একাডেমিতে। এই আর্ট একাডেমির পাঠ্যসূচি বাংলার অন্য আট দশটি সাধারণ বিদ্যাপীঠের মত ছিল না। সেখানে তার সহপাঠী ছিলেন হেমেন্দ্রনাথ মজুমদার এবং ভবানীচরণ লাহা। এখানকার ছাত্র থাকাকালীন সময়ে তিনি লন্ডনে অধ্যয়ন এবং ইউরোপ জুড়ে বিশেষ ভ্রমণের জন্য বৃত্তি পান। তার চিত্রকলার বিষয়বস্তু বিনির্মাণে এই ভ্রমণ বিশেষ প্রভাব রেখেছিল। চিত্রকলা বিষয়ক তিনটি প্রতিষ্ঠান নির্মাণে অতুল বসুর ভূমিকা ছিল। ১৯১৯ সালে হেমেন্দ্রনাথ মজুমদার ইন্ডিয়ান একাডেমি অফ আর্ট প্রতিষ্ঠা করেন। এক্ষেত্রে অতুল বসু তাকে সহায়তা করেছিলেন। এই প্রতিষ্ঠান বাস্তববাদের উপর গুরুত্বারোপ করত এবং বাংলার স্কুলগুলোতে এর জনপ্রিয়তা বৃদ্ধির চেষ্টা করত। ওয়াস টেকনিকে অঙ্কিত লিরিক্যাল থিমের সাথে এর সুস্পষ্ট পার্থক্য ছিল। এই একাডেমি মূলত প্রতিকৃতি, প্রাকৃতিক দৃশ্য এবং পল্লীর চিত্র অংকনের ধারাকে অনুসরণ করেছিল। ১৯২১ সালে ভবানীচরণ লাহার সহযোগিতায় অতুল বসু সোসাইটি অফ ফাইন আর্টস প্রতিষ্ঠা করেন। এই সোসাইটি প্রচলিত প্রাচ্য কলাচিত্রের তৎপরতা ও প্রদর্শনীর বিরুদ্ধে প্রতিবাদের মাধ্যম হিসেবে কাজ করেছিল। এছাড়া ১৯৩৩ সালে প্রদোৎকুমার ঠাকুর কর্তৃক একাডেমি অফ ফাইন আর্টস প্রতিষ্ঠার সময়ও অতুল বসু সক্রিয় সহযোগিতা করেন। তিনি কিছুকাল আবার কলকাতা স্কুল অফ আর্টস-এর অধ্যক্ষের দায়িত্ব পালন করেন। [সম্পাদনা] চিত্রকর্মমূলত তেল রং ব্যবহার করে অতুল বসু তার শৈল্পিক অভিব্যক্তির বহিঃপ্রকাশ ঘটাতেন। তাঁর চিত্রকর্মে কোমল উপস্থাপনা বিশেষ ভূমিকা রেখেছিল। কেবল সে চিত্রশিল্পীর পক্ষেই এটি সম্ভব যে তার শৈল্পিক পেশায় সূক্ষ্ণ কারিগরি তারতম্য সম্বন্ধে জানে। এছাড়া তার ছবিগুলোতে তুলির ব্যবহার অতি ব্যপৃত ছিল। তিনি উইন্ডসোর দূর্গ এবং বাকিংহাম প্রাসাদে সংরক্ষিত মূল বিষয়গুলো থেকে প্রতিকৃতি অংকন করে বিখ্যাত হন। তার আত্মপ্রতিকৃতির শৈল্পিক মান ছিল অতি উঁচু। [সম্পাদনা] বিখ্যাত চিত্রকর্মসমূহ■কল্পনাপ্রবণ ও স্মৃতি জাগরুক স্ফিংস (তেল প্লাইউড দ্বারা অংকিত) ■আত্মপ্রতিকৃতি (১৯৪৫) [সম্পাদনা] আরও দেখুন■ইন্ডিয়ান একাডেমি অফ আর্ট ■সোসাইটি অফ ফাইন আর্টস ■কলকাতা স্কুল অফ আর্টস ■জুবিলি আর্ট একাডেমি ■হেমেন্দ্রনাথ মজুমদার ■ভবানীচরণ লাহা [সম্পাদনা] তথ্যসূত্র■বাংলাপিডিয়ায় অতুল বসুর জীবনী অনুসরণ করেই পুরো নিবন্ধটি লেখা হয়েছে। বাংলাপিডিয়ার নিবন্ধ থেকে তথ্য নিয়ে অনুচ্ছেদ এবং পয়েন্ট অনুযায়ী বিন্যস্ত করা হয়েছে। বহিঃসংযোগে নিবন্ধটির লিংক দেয়া হয়েছে। [সম্পাদনা] বহিঃসংযোগ 

====

http://bn.wikipedia.org/wiki/%E0%A6%85%E0%A6%A4%E0%A7%81%E0%A6%B2%E0%A6%AA%E0%A7%8D%E0%A6%B0%E0%A6%B8%E0%A6%BE%E0%A6%A6_%E0%A6%B8%E0%A7%87%E0%A6%A8


অতুলপ্রসাদ সেন (২০শে অক্টোবর, ১৮৭১- ২৬শে আগস্ট, ১৯৩৪) ছিলেন একজন বিশিষ্ট বাঙালি গীতিকার, সুরকার ও গায়ক।[১][২] তিনি একজন বিশিষ্ট সংগীতবিদও ছিলেন। তাঁর রচিত গানগুলির মূল উপজীব্য বিষয় ছিল দেশপ্রেম, ভক্তি ও প্রেম। তাঁর জীবনের দুঃখ ও যন্ত্রণাগুলি তাঁর গানের ভাষায় বাঙ্ময় মূর্তি ধারণ করেছিল; "বেদনা অতুলপ্রসাদের গানের প্রধান অবলম্বন"।[৩] সূচিপত্র ১ প্রাথমিক জীবন ২ সঙ্গীত ৩ পাদটীকা ৪ বহিঃসংযোগ [সম্পাদনা] প্রাথমিক জীবনঅতুলপ্রসাদ সেনের পারিবারিক ভিট দক্ষিণ বিক্রমপুরের মাগর-ফরিদপুর গ্রামে। তিনি ঢাকায় তাঁর মাতুলালয়ে জন্মগ্রহণ করেন। অতি অল্পবয়সেই অতুলপ্রসাদ পিতৃহারা হন। এরপর তাঁর দাদামশায় কালীনারায়ণ গুপ্ত তাঁকে প্রতিপালন করেন। দাদামশায়ের নিকটই সংগীত ও ভক্তিমূলক গানে তাঁর হাতেখড়ি।[১] ১৮৯০ সালে প্রবেশিকা পরীক্ষায় উত্তীর্ণ হয়ে তিনি কলকাতার প্রেসিডেন্সি কলেজে (অধুনা প্রেসিডেন্সি বিশ্ববিদ্যালয়) ভর্তি হন। পরে লন্ডনে গিয়ে আইন শিক্ষা করেন। আইন পরীক্ষায় সফলভাবে উত্তীর্ণ হয়ে ১৮৯৪ সালে তিনি বাংলায় ফিরে আসেন এবং রংপুর ও কলকাতায় অনুশীলন শুরু করেন। পরবর্তীকালে তিনি লখনউ চলে যান এবং সেখানে অবধ বার অ্যাসোসিয়েশন ও অবধ বার কাউন্সিলের সভাপতি হন।[১] লক্ষ্মৌতে তিনি যেখানে বাস করতেন তার জীবনকালেই তার নামে ঐ রাস্তার নামকরণ করা হয়। তার উপার্জিত অর্থের একটি বড় অংশ তিনি স্থানীয় জনসাধারণের সেবায় ব্যয় করেন। তার বাড়ী এবং গ্রন্থস্বত্বও তিনি বিভিন্ন প্রতিষ্ঠানে দান করে গেছেন। [সম্পাদনা] সঙ্গীতঅতুলপ্রসাদ বাংলা গানে ঠুংরি ধারার প্রবর্তক।[১] তিনিই প্রথম বাংলায় গজল রচনা করেন। তাঁর রচিত বাংলা গজলের সংখ্যা ৬-৭টি।[২] গীতিগুঞ্জ (১৯৩১) গ্রন্থে তাঁর সমুদয় গান সংকলিত হয়।[৪] এই গ্রন্থের সর্বশেষ সংস্করণে (১৯৫৭) অনেকগুলি অপ্রকাশিত গান প্রকাশিত হয়।[৩] অতুলপ্রসাদের গানের সংখ্যা ২০৮।[৫] অতুলপ্রসাদ সেনের কয়েকটি বিখ্যাত গান হল "মিছে তুই ভাবিস মন", "সবারে বাস রে ভালো", "বঁধুয়া, নিঁদ নাহি আঁখিপাতে", "একা মোর গানের তরী", "কে আবার বাজায় বাঁশি", "ক্রন্দসী পথচারিণী" ইত্যাদি। তাঁর রচিত দেশাত্মবোধক গানগুলির মধ্যে প্রসিদ্ধ "উঠ গো ভারত-লক্ষ্মী", "বলো বলো বলো সবে", "হও ধরমেতে ধীর"। তাঁর "মোদের গরব, মোদের আশা" গানটি বাংলাদেশ মুক্তিযুদ্ধে বিশেষ অনুপ্রেরণা জুগিয়েছিল। অতুলপ্রসাদের গানগুলি "দেবতা", "প্রকৃতি", "স্বদেশ", "মানব" ও "বিবিধ" নামে পাঁচটি পর্যায়ে বিভক্ত। রবীন্দ্রনাথ ঠাকুর এই গানের বিশেষ গুণগ্রাহী ছিলেন। "অতুলপ্রসাদী গান" নামে পরিচিত এই ধারার একজন বিশিষ্ট সংগীতশিল্পী হলেন কৃষ্ণা চট্টোপাধ্যায়। 

====

http://bn.wikipedia.org/wiki/%E0%A6%85%E0%A6%A7%E0%A7%8D%E0%A6%AF%E0%A6%BE%E0%A6%AA%E0%A6%95_%E0%A6%A1%E0%A6%83_%E0%A6%86%E0%A6%AB%E0%A6%A4%E0%A6%BE%E0%A6%AC_%E0%A6%86%E0%A6%B9%E0%A6%AE%E0%A6%BE%E0%A6%A6


অধ্যাপক ডঃ আফতাব আহমাদ (১৯৪৯-২০০৬) একাধারে একজন রাষ্ট্রবিজ্ঞানী, মুক্তিযোদ্ধা, বুদ্ধিজীবী, কলামিষ্ট, উনসত্তরের গণঅভ্যূত্থানের অন্যতম সংগঠক, এককালের তুখোড় ছাত্রনেতা এবং জাতীয় বিশ্ববিদ্যালয়ের সাবেক ভিসি ছিলেন। তিনি নোয়াখালীর একজন কৃতি সন্তান। সূচিপত্র ১ জন্মঃ ২ শিক্ষা ও কর্মজীবনঃ ৩ উল্লেখযোগ্য অবদানঃ ৪ উল্লেখযোগ্য গ্রন্থঃ ৫ মৃত্যুঃ [সম্পাদনা] জন্মঃঅধ্যাপক ডঃ আফতাব আহমাদ ১৯৪৯ সেলার ৩১ ডিসেম্বর নোয়াখালীর বেগমগঞ্জ থানার মির্জানগর গ্রামে জন্মগ্রহণ করেন। তাঁর পিতার নাম মরহুম জালাল উদ্দীন আহমদ। চিত্র:Dr aftab ahmad.jpg ডঃ আফতাব আহমাদ[সম্পাদনা] শিক্ষা ও কর্মজীবনঃতিনি ১৯৬৬ সালে কুমিল্লা বোর্ড থেকে এসএসসি এবং ১৯৬৮ সালে এইচএসসি পাশ করেন। ১৯৭১ সালে তিনি ঢাকা বিশ্ববিদ্যালয় রাষ্ট্রবিজ্ঞান বিভাগ থেকে বিএ অনার্স পরীক্ষায় প্রথম শ্রেণীতে প্রথম স্থান অধিকার করেন। ১৯৭২ সালের মাষ্টার্স পরীক্ষায় একই বিভাগ থেকে তিনি দ্বিতীয় শ্রেণীতে প্রথম স্থান অধিকার করেন। ১৯৮৩ সালে তিনি ইউনিভার্সিটি অব লন্ডন থেকে পিএইচডি ডিগ্রী লাভ করেন। তিনি ১৯৭২ সালে সাংবাদিকতা পেশায় যোগ দেন। তিনি দৈনিক গণকন্ঠের প্রতিষ্ঠাতা ও প্রথম নির্বাহী সম্পাদক ছিলেন। ১৯৭৭ সালে তিনি চট্টগ্রাম বিশ্ববিদ্যালয় রাষ্ট্রবিজ্ঞান বিভাগে যোগ দেন। সেখানে তিনি ১৯৮১ সালে সহকারী অধ্যাপক এবং ১৯৮৪ সালে সহযোগী অধ্যাপক হিসেবে পদোন্নতি লাভ করেন। ১৯৮৩-১৯৮৯ সালে তিনি চট্টগ্রামে বিশ্ববিদ্যালয় রাষ্ট্রবিজ্ঞান বিভাগের চেয়ারম্যানের দায়িত্ব পালন করেন। তিনি ১৯৮৬-১৯৯০ সালে চট্টগ্রাম বিশ্ববিদ্যালয়ের সিন্ডিকেট সদস্য ছিলেন। ১৯৮৫ সালে তিনি চট্টগ্রাম বিশ্ববিদ্যালয় শিক্ষক সমিতির সাধারণ সম্পাদক এবং একই সময়ে বাংলাদেশ বিশ্ববিদ্যালয় শিক্ষক সমিতি ফেডারেশনের কোষাধ্যক্ষের দায়িত্ব পালন করেন। ১৯৮৮ সালে তিনি চট্টগ্রাম বিশ্ববিদ্যালয় শিক্ষক সমিতির সভাপতি ছিলেন। ডঃ আফতাব আহমাদ ১৯৯৫ সালের ২ জুলাই ঢাকা বিশ্ববিদ্যালয় রাষ্ট্রবিজ্ঞান বিভাগে অধ্যাপক পদে যোগদান করেন। তিনি ২০০২-২০০৩ সালে ঢাকা বিশ্ববিদ্যালয় ডেভেলপমেন্ট স্টাডিজ বিভাগের ভারপ্রাপ্ত চেয়ারম্যান ছিলেন। তিনি ২০০৩ সালের ৫ জুলাই থেকে ২০০৫ সালের ২০ জুলাই পর্যন্ত জাতীয় বিশ্ববিদ্যালয়ের ভিসি হিসেবে দায়িত্ব পালন করেন। এরপর তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগের অধ্যাপক হিসেবে পুনঃযোগদান করেন। অধ্যাপক আফতাব ছাত্র জীবন থেকে শুরু করে প্রতিটি ক্ষেত্রে মেধার স্বাক্ষর রেখেছেন। তার বর্ণাঢ্য কর্মজীবনে তিনি বিভিন্ন গুরুত্বপূর্ণ পদে আসীন ছিলেন। অনলবর্ষীবক্তা, স্পষ্টভাষী এবং সাহসী হিসেবেও তার পরিচিতি ছিল। অনেক খোলামেলা বক্তব্য দেয়ার কারণে বিভিন্ন সময়ে তিনি আলোচিত-সমালোচিতও হন। ভাল ফলাফল করার পরও রাজনৈতিক মতাদর্শগত পার্থক্যের কারণে স্বাধীনতার পর তিনি ঢাকা বিশ্ববিদ্যালয়ে শিক্ষক হিসেবে নিয়োগ পেয়েও যোগদান করতে পারেননি। স্বাধীনতার পর কয়েক মাস তাকে কারাভোগ করতে হয়। ২০০০ সালে জাতীয় প্রেসক্লাবে জাতীয় সঙ্গীত পরিবর্তন নিয়ে বক্তব্য দেয়ার কারণে বিরূপ প্রতিক্রিয়ার সৃষ্টি হয়। এ সময় ঢাকা বিশ্ববিদ্যালয় কর্তপক্ষ তাকে বাধ্যতামূলক ছুটি দেয় এবং শিক্ষক সমিতি থেকে তিনি বহিষ্কৃত হন। কয়েকটি ছাত্র সংগঠনের তৎকালীন নেতা-কর্মীরা তার কলাভবনের নিচ তলার কক্ষটি ভাংচুর ও অগ্নিসংযোগ করে। তার অসংখ্য লেখা দেশ ও বিদেশের বিভিন্ন জার্নাল এবং পত্র-পত্রিকায় প্রকাশিত হয়েছে। ছাত্র জীবনে তিনি জাসদ সমর্থিত ছাত্রলীগের সঙ্গে প্রত্যক্ষভাবে সম্পৃক্ত ছিলেন। পরে কর্মজীবনে তিনি বিএনপি (বাংলাদেশ জাতীয়তাবাদী দল) সমর্থিত সাদা দলের সঙ্গে জড়িয়ে পড়েন। তৎকালীন (২০০৬) ক্ষমতাসীন চারদলীয় জোট গঠনের পিছনেও তার ছিল উল্লেখযোগ্য ভূমিকা। জোট সরকার ক্ষমতায় আসার পর তিনি বিশ্ববিদ্যালয়ে যোগদান করেন এবং শিক্ষক সমিতি তাদের বহিষ্কারাদেশ প্রত্যাহার করে নেয়। [সম্পাদনা] উল্লেখযোগ্য অবদানঃ১৯৭১ সালের মুক্তিযুদ্ধে তিনি একজন সক্রিয় মুক্তিযোদ্ধা ছিলেন। বাংলাদেশের শ্রেষ্ঠ মুক্তিযোদ্ধাদের "বীরশ্রেষ্ঠ", "বীরউত্তম", "বীরপ্রতীক", "বীরবিক্রম" এই খেতাব গুলোর প্রস্তাব তিনিই প্রথম করেন[তথ্যসূত্র প্রয়োজন]। [সম্পাদনা] উল্লেখযোগ্য গ্রন্থঃ■কালের চালচিত্র, এই দেশ এই সময়ে [সম্পাদনা] মৃত্যুঃ২০০৬ সালের ২৬ সেপ্টেম্বর মঙ্গলবার সকাল ৯ টায় সম্মিলিত সামরিক হাসপাতালে চিকিৎসাধীন অবস্থায় ৫৭ বছর বয়সে এই কৃতিসন্তান মৃত্যুবরণ করেন। মৃত্যুর আগে তিনি টানা চারদিন আততায়ীর গুলিতে আহত হয়ে হাসপাতালে মৃত্যুর সঙ্গে যুদ্ধ করেন। এর আগে ২০০৬ সালের ২৩ সেপ্টেম্বর শনিবার রাতে বিশ্ববিদ্যালয়ের ফুলার রোডস্থ বাসভবনে সন্ত্রাসী কর্তৃক গুলিবিদ্ধ হওয়ার পর তাকে প্রথমে ঢাকার শমরিতা এবং পরে সম্মিলিত সামরিক হাসপাতালে ভর্তি করা হয়। মীরপুরে বুদ্ধিজীবী করবস্থানে মুক্তিযোদ্ধাদের জন্য সংরক্ষিত অংশে তাকে রাষ্ট্রীয় মর্যাদায় দাফন করা হয়। 

====

http://bn.wikipedia.org/wiki/%E0%A6%85%E0%A6%A8_%E0%A6%85%E0%A6%AB_%E0%A6%95%E0%A6%BF%E0%A6%AF%E0%A6%BC%E0%A6%BF%E0%A6%82


অন অফ কিয়িং (ওওকে) হলো এক ধরনের মড্যুলেশন যা বাহক সংকেতে ডিজিটাল তথ্যের উপস্থিতি যা অনুপস্থিতিকে নির্দেশ করে। সোজা কথায় একটি নির্দিষ্ট সময়ের বাহকের উপস্থিতির জন্য বাইনারী এক ও নির্দিষ্ট সময়ের বাহকের অনুপস্থিতির জন্য বাইনারী শূণ্য ধরা হয়। অনেক ক্ষেত্রে আরো অন্য তথ্যও সন্নিবেশিত থাকে।এটা আসলে ইউনিপোলার এনকোডিং-এর বিপরীত ব্যাপার। অন অফ কিয়িং রেডিও ফ্রিকুয়েন্সির ওপরে মোর্স কোড পাঠানোর একটা কৌশল যদিও যেকোন ডিজিটাল এনকোডিং ব্যবহার করা যেতে পারে। আই এস এম ব্র্যান্ডে অন অফ কিয়িং ব্যবহার করা হয় এক কম্পিউটার থেকে আরেকটিতে তথ্য পাঠাতে। অন অফ কিয়িং খুব বেশি দক্ষ ব্যাপার না কারণ বাহক সংকেতের মানের পরিবর্তন ঘটে খুব।ছোট থেকে মাঝারী গতির সিগন্যালিং-এ এটা ব্যবহার করা হয়ে থাকে। মাঝারী উচ্চ গতির সিগন্যালিং-এ ফ্রিকুয়েন্সি সিফট কিয়িং ব্যবহার করা হয়। রেডিও ফ্রিকুয়েন্সি বাহক তরঙ্গে অন অফ কিয়িং ব্যবহার করা হয় অপটিক্যাল যোগাযোগ মাধ্যমে। বিমান চলাচলে মনুষ্যবিহীন এয়ারপোর্টে পাইলট রানওয়ের বাতি জ্বালাতে এটা ব্যবহার করতে পারে।

====

http://bn.wikipedia.org/wiki/%E0%A6%85%E0%A6%A8%E0%A6%A8%E0%A7%8D%E0%A6%A4_%E0%A6%B8%E0%A6%BF%E0%A6%82


অনন্ত সিং বা অনন্ত লাল সিং (ইংরেজি ভাষায়: Ananta Lal Singh) (জন্ম ১২ই ডিসেম্বর, ১৯০৩ - মৃত্যু ২৫শে জানুয়ারি, ১৯৭৯), চট্টগ্রাম অস্ত্রাগার আক্রমণের অন্যতম নায়ক এবং রাজনীতিবিদ। সূচিপত্র ১ শৈশব ২ বিপ্লবী কর্মকান্ড ৩ শেষ জীবন ৪ তথ্যসূত্র ৫ বহিঃসংযোগ [সম্পাদনা] শৈশব১৯০৩ সালের, ১লা ডিসেম্বর তিনি চট্টগ্রামে জন্মগ্রহণ করেন। তাঁর পূর্বপুরুষ ভারতের আগ্রা অঞ্চলের অধিবাসী ছিলেন। অনন্ত সিং-এর প্রাতিষ্ঠানিক শিক্ষা খুব বেশি ছিল না। বিদ্যালয়ে পড়ার সময় তিনি সূর্য সেনের (মাষ্টারদা) সংস্পর্শে আসেন। অনন্ত সিং ছোটবেলা থেকেই খেলাধূলা ও শরীরচর্চায় পারদর্শী ছিলেন। সূর্য সেন তাঁর অসাধারণ সাহস, সাংগঠনিক দক্ষতা, বুদ্ধিমত্তা, কর্মোদ্যোগ ও অসাধারণ সাহস দেখে মুগ্ধ হন। অচিরেই তিনি সূর্য সেনের একজন ঘনিষ্ঠ ও বিশ্বাসভাজন সহকর্মীর পদমর্যাদা লাভ করেন।[১] [সম্পাদনা] বিপ্লবী কর্মকান্ড১৯২১ সালে তাঁরই ‌উদ্যেগে তাঁর স্কুলের ছেলেরা কংগ্রেসের অসহযোগ আন্দোলনে যোগ দেয়। এই আন্দোলন প্রতয়াহার করা হলে তিনি বিপ্লবী আন্দোলনকে জোরদার করার জন্য সচেষ্ট হন। একবার বিপ্লবীদের জন্য অর্থ সংগ্রহের উদ্দ্যেশ্যে আসাম-বাংলা রেলওয়ে কোম্পানীর অর্থ লুঠ করার সময় তিনি ও তাঁর সঙ্গীরা পুলিসকে পরাভুত করে পাহাড়ে পালিয়ে যান। ১৯২৪ সালে বিপ্লবী কাজকর্মের জন‌্য গ্রেপ্তার হয়ে চার বছর কারাগারে থাকেন। জেল থেকে ছাড়া পেয়ে তিনি ব্যয়ামাগার স্থাপন করে বিপ্লবী সংগঠনকে শক্তিশালী করার জন্য ও তরুণদের দলে আনার জন্য সচেষ্ট হন। তাঁর এই অক্লান্ত পরিশ্রম, সংগঠননৈপুন্য ও পরিকল্পনা চট্টগ্রাম অস্ত্রাগার আক্রমণকে অনেকাংশে সফল করে তোলে। ঐ সময় চট্টগ্রাম শহর চারদিনের জন্য বৃটিশশাসনমুক্ত ছিল। কয়েকজন সহকর্মী নিয়ে তিনি চট্টগ্রাম থেকে পালিয়ে এসে ফরাসী অধিকৃত চন্দনংরে আশ্রয় নেন। তাঁর অন্যান্য সহকর্মীদের বিচার ও জেলে নির্যাতনের সংবাদে বিচলিত হয়ে কলিকাতা পুলিশ কমিশনারের কাছে এসে আত্মসমর্থন করেন। তিনি জেলের ভিতর সুড়ঙ্গ তৈরি করে বিস্ফোরক দিয়ে জেল উড়িয়ে দেওয়ার পরিকল্পনা করেছিলেন, যদিও ডিনামাইট পাতার সময় পুলিশের হাতে ধরা পড়েছিলেন। এই ঘটনার ফলে সরকার ভীত হয়ে বিপ্লবীদের সঙ্গে আলোচনায় বসতে বাধ্য হয়। অনেকের মতেই এই আলোচনার ফলেই চট্টগ্রাম অস্ত্রাগার লুন্ঠনের মামলায় কারও ফাঁসি হয়নি। বিচারে অনন্ত সিং ও অন্য নয়জনের দ্বীপান্তর হয়। ১৯৩২ সালে আন্দামান সেলুলার জেলে অনশন ধর্মঘট শুরু হলে রবীন্দ্রনাথ, গান্ধীজী প্রমুখের চেষ্টায় বন্দীদের আন্দামান থেকে স্বদেশে ফিরিয়া আনা হয়। অনন্ত সিং ১৯৪৬ সালে মুক্তিলাভ করেন। উল্লেখ্য, তাঁর বিপ্লবী কর্মকান্ডে সহায়তা করার জন্য তাঁর জ্যেষ্ঠা ভগিনী ইন্দুমতিও জেল খেটেছেন। [সম্পাদনা] শেষ জীবনজেলে থাকাকালীন সময়ে তিনি মার্ক্সীয় দর্শন পাঠ করে তার দিকে আকৃষ্ট হন ও বাইরে এসে কমিউনিস্ট পার্টিতে যোগদান করেন। কিছুদিন তিনি চলচ্চিত্র ও মোটর গাড়ির ব্যবসা করে রাজনীতি থেকে কিছুটা দূরে থাকেন। বিপ্লবী আন্দোলনের সময়কৃত ব্যাংক ডাকাতির অভিযোগে স্বাধীন ভারতেও তাঁকে আট বছর (১৯৬৯ - ১৯৭৭) জেলে থাকতে হয়। শেষ জীবনে তিনি একজন বিতর্কিত ব্যক্তি ছিলেন। অনন্ত সিং তাঁর জীবনের বহুমূখী অভিজ্ঞতা দিয়ে যেসব গ্রন্থ রচনা করেন সেগুলোর মধ্যে উল্লেখযোগ্য হল: চট্টগ্রাম যুববিদ্রোহ (দুই খন্ড), অগ্নিগর্ভ চট্টগ্রাম, মাস্টারদা, স্বপ্ন ও সাধনা, আমি সেই মেয়ে, কেউ বলে ডাকাত কেউ বলে বিপ্লবী প্রভৃতি। হৃদরোগে আক্রান্ত হয়ে ১৯৭৯ সালের ২৫শে জানুয়ারি অনন্ত সিং মৃত্যুবরণ করেন। 

====

http://bn.wikipedia.org/wiki/%E0%A6%85%E0%A6%A8%E0%A6%BE%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BE%E0%A6%A8%E0%A6%BF%E0%A6%95_%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE


অনানুষ্ঠানিক শিক্ষা (Informal Education) শিক্ষার একটি উল্লেখ্যযোগ্য ধরন। মানুষ তার জন্মের পর থেকে এ নানাভাবে শিখছে। এই শিক্ষা তার সমাজের কাছ থেকে হচ্ছে, পরিবারের কাছ থেকে হচ্ছে, আবার গুরুজনের বা বিশিষ্ট-অবিশিষ্ট ব্যক্তি বা বন্ধু-বান্ধবের মাধ্যমেও হচ্ছে। আবার প্রকৃতি কাছ থেকেও মানুষ শিখছে। প্রতিনিয়ত তার শেখার চেষ্টা অব্যাহত থাকে। ইচ্ছায় বা অনিচ্ছাসত্ত্বেও সে শেখে । এই যে অনির্দিষ্ট নান উপায়ে মানুষ শিখছে এটাই অনানুষ্ঠানিক শিক্ষা। অনানুষ্ঠানিক শিক্ষাই আমাদের শেখার বা আচার-আচরণের অনেক বৈশিষ্ট্য ঠিক করে দেয়। জন্মের পর একটি শিশু কীভাবে কথা বলতে হবে তাকে আলাদা করে শেখাতে হয় না, সে নিজে নিজে তার পরিবারের সবাইকে দেখেই শেখে। এইভাবেই সূচনা হয় অনানুষ্ঠানিক শিক্ষার। প্রাচীন সমাজে অনানুষ্ঠানিক শিক্ষাই ছিল শিক্ষা লাভের একমাত্র উপায় এবং এ শিক্ষা ছিল সর্বজনীন। বাঁচার জন্য এবং বাঁচার মধ্যে দিয়ে এ শিক্ষা অর্জিত হতো। তখন সামাজিকীকরণ ও শিক্ষার মধ্যে কোন প্রভেদ ছিল না। আধূনিক সমাজে আনুষ্ঠানিক শিক্ষার আধিপত্য সত্ত্বেও পারিবারিক শিক্ষাই এখনো শিশুর মানসিক বিকাশ ও চরিত্র গঠনে মূখ্য ভূমিকা পালন করে। এই অনানুষ্ঠানিক শিক্ষাকে বোঝাতেই রবিন্দ্রনাথ ঠাকুর লিখেছেন- "বিশ্বজোড়া পাঠাশালা মোর সবার আমি ছাত্র, নানাভাবে নতুন জিনিস শিখছি দিবারাত্রি" 

====

http://bn.wikipedia.org/wiki/%E0%A6%85%E0%A6%A8%E0%A7%81%E0%A6%A6%E0%A7%8D%E0%A6%AC%E0%A7%88%E0%A6%AA%E0%A6%BE%E0%A6%AF%E0%A6%BC%E0%A6%A8_%E0%A6%AD%E0%A6%9F%E0%A7%8D%E0%A6%9F%E0%A6%BE%E0%A6%9A%E0%A6%BE%E0%A6%B0%E0%A7%8D%E0%A6%AF


অনুদ্বৈপায়ন ভট্টাচার্য (৩১শে জানুয়ারি, ১৯৪৫- ২৬শে মার্চ, ১৯৭১) বাঙালি শিক্ষাবিদ। ১৯৭১ সালে বাংলাদেশের স্বাধীনতা যুদ্ধে পাকিস্তানি বাহিনীর দ্বারা নিহত হন। [সম্পাদনা] সংক্ষিপ্ত জীবনীঅনুদ্বৈপায়ন ভট্টাচার্য সিলেটের নবিগঞ্জের জান্তারী গ্রামে জন্মগ্রহণ করেন। ১৯৬১ সালে নবিগঞ্জ জে.কে. হাইস্কুল থেকে প্রথম বিভাগে ম্যাট্রিক এবং ১৯৬৩ সালে সিলেট এম.সি. কলেজ থেকে প্রথম বিভাগে আই.এসসি, পাস করেন। ১৯৬৬ সালে ঢাকা বিশ্ববিদ্যালয় থেকে পদার্থবিজ্ঞানে প্রথম শ্রেণীতে বি.এসসি, অনার্স এবং ১৯৬৭ সালে ফলিত পদার্থবিজ্ঞানে প্রথম শ্রেণীতে এম.এসসি ডিগ্রী লাভ করেন। ১৯৬৮ সালে ঢাকা বিশ্ববিদ্যালয়ে ফলিত পদার্থবিজ্ঞানের প্রভাষক হিসেবে নিযুক্ত হন। ১৯৬৯ সালে জগন্নাথ হলের হাউস টিউটর হন। ১৯৭১ সালের ২৬ মার্চ জগন্নাথ হল প্রাঙ্গণে পাকিস্তানি সৈন্যদের গুলিতে নিহত হন। এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন। 

====

