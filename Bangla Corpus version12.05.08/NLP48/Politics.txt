অভিবাসন (ইংরেজি ভাষায়: Immigration) বলতে এক দেশ থেকে অন্য আরেকটি দেশে স্থায়ীভাবে বসবাসের লক্ষ্যে মানুষের দ্বিতীয় দেশটিতে প্রবেশের ঘটনাকে বোঝায়। এর বিপরীত হল দেশান্তর (Emigration), যার অর্থ স্থায়ীভাবে কোন দেশ ত্যাগ করা। অভিশংসন (ইংরেজি ভাষায়: Impeachment) বলতে কোন উচ্চপদস্থ সরকারী কর্মকর্তাকে পদচ্যুত করা হবে কি না, সে উপলক্ষে আয়োজিত সংসদীয় বিচারকে বোঝায়। অভ্যন্তরীণভাবে উচ্ছেদকৃত জনগোষ্ঠী (ইংরেজি: Internally displaced person) (IDP) যা সংক্ষেপে আইডিপি নামেও পরিচিত বলতে বোঝায় সেসকল মানুষদের যারা ঠিক শরণার্থীদের মতো দেশ ছেড়ে চলে যান না, বরং নিজেদের বাসগৃহ ত্যাগ করতে বাধ্য হয়ে দেশের সীমান্তে এসে বসবাস করতে থাকেন। ২০০৬ সালের শেষ দিকের হিসাব অনুযায়ী বিশ্বের ৫২টি দেশে প্রায় ২ কোটি ৪৫ লক্ষ উচ্ছেদ হওয়া মানুষ রয়েছেন। এর মধ্যে সবচেয়ে বেশি জনগোষ্ঠী বাস করছে আফ্রিকায়। সেখানে ২১টি দেশে আইডিপি ভুক্তভোগী মানুষের সংখ্যা প্রায় ১ কোটি ১৪ লক্ষ।[১] ক্যান্টনমেন্ট(ইংরেজি:Amritsar Cantt.), ভারতের পাঞ্জাব রাজ্যের অমৃতসর জেলার একটি সেনানিবাস শহর । [সম্পাদনা]জনসংখ্যার উপাত্ত ভারতের ২০০১ সালের আদম শুমারি অনুসারে অমৃতসর ক্যন্টনমেন্ট শহরের জনসংখ্যা হল ১১,৩০০ জন।[১] এর মধ্যে পুরুষ ৬৩%, এবং নারী ৩৭%। এখানে সাক্ষরতার হার ৮১%, । পুরুষদের মধ্যে সাক্ষরতার হার ৮৫%, এবং নারীদের মধ্যে এই হার ৭৪%। সারা ভারতের সাক্ষরতার হার ৫৯.৫%, তার চাইতে অমৃতসর ক্যন্টনমেন্ট এর সাক্ষরতার হার বেশি। এই শহরের জনসংখ্যার ১১% হল ৬ বছর বা তার কম বয়সী। অসম গণ পরিষদ বা অগপ ভারতের অসম রাজ্যের একটি আঞ্চলিক দল। ১৯৮৫ সালে ঐতিহাসিক অসম শান্তিচুক্তির পর প্রফুল্লকুমার মোহান্ত দেশের কণিষ্ঠতম মুখ্যমন্ত্রী নির্বাচিত হলে অগপ প্রতিষ্ঠিত হয়। ১৯৮৫-১৯৮৯ ও ১৯৯৬-২০০১ সময়কালের মধ্যে দুইবার অগপ অসমে সরকার গঠন করে। প্রাক্তন মুখ্যমন্ত্রী প্রফুল্লকুমার মোহান্ত দলত্যাগ করে অসম গণ পরিষদ (প্রগতিশীল) গঠন করলে দল অগপ ভেঙে যায়। কিন্তু ২০০৮ সালের ১৪ অক্টোবর গোলাঘাটে আবার দুই দলের মিলন ঘটে। লোকসভা ও রাজ্যসভায় অগপ-র সদস্য সংখ্যা যথাক্রমে এক ও দুই। দলের লোকসভা সদস্য জোসেফ টোপো তেজপুর লোকসভা কেন্দ্র থেকে নির্বাচিত।[১] অসহযোগ আন্দোলন মহাত্মা গান্ধী ও ভারতীয় জাতীয় কংগ্রেস পরিচালিত ভারতব্যাপী অহিংস গণ-আইন অমান্য আন্দোলনগুলির মধ্যে সর্বপ্রথম। ১৯২০ সালের সেপ্টেম্বর থেকে ১৯২২ সালের ফেব্রুয়ারি পর্যন্ত চলা এই আন্দোলন ভারতের স্বাধীনতা আন্দোলনের ইতিহাসে “গান্ধী যুগ”-এর সূত্রপাত ঘটায়।[১] [২] সূচিপত্র [আড়ালে রাখো] ১ ইতিহাস ১.১ চম্পারণ, খেদা, খিলাফত ও অমৃতসর ১.২ সত্যাগ্রহ ১.৩ সাফল্য ও আন্দোলন প্রত্যাহার ১.৪ প্রতিক্রিয়া ১.৫ আন্দোলন পুনর্সংগঠন ২ পাদটীকা ৩ আরও দেখুন [সম্পাদনা] ইতিহাস ব্রিটিশ পার্লামেন্টে রাওলাট আইন পাস হলে, ভারতের ভাইসরয় ও ইম্পিরিয়াল লেজিসলেটিভ কাউন্সিল ১৯১৯ সালের ৬ এপ্রিল সেই আইন বলবৎ করে। এই আইনবলে ভারতবাসীর উপর দমনমূলক নানা বিধিনিষেধ আরোপিত হয়। সাধারণ মানুষের ন্যায়বিচার লঙ্ঘিত হয়, ন্যূনতম প্রমাণ দাখিল ব্যতিরেকেই সেনা ও পুলিশকে সাধারণ ভারতীয়দের গ্রেফতার, কয়েদ ও সম্পত্তি বাজেয়াপ্ত করার অনুমতি দেওয়া হয়। অধিকন্তু, ভারতীয় জনসাধারণের ইচ্ছা-অনিচ্ছাকে গুরুত্ব না দিয়ে প্রথম বিশ্বযুদ্ধে ব্রিটিশ কর্তৃপক্ষের একতরফা ভারতীয় সেনা পাঠানোর সিদ্ধান্ত অনেক ভারতবাসীকেই ক্ষুব্ধ করেছিল। মোহাম্মদ আলী জিন্নাহ, অ্যানি বেসান্ত, গোপালকৃষ্ণ গোখেল ও বাল গঙ্গাধর তিলকের মতো উদার মধ্যপন্থী নেতাদের আহ্বানে হোমরুল আন্দোলন শুধুমাত্র আবেদন-নিবেদন ও রাজনৈতিক সভাসমিতির মাধ্যমে চলছিল; তার এমন কোনও বিধ্বংসী চরিত্র ছিল না যা সরকারি কাজে বিপুল বাধার সৃষ্টি করতে পারে। [সম্পাদনা] চম্পারণ, খেদা, খিলাফত ও অমৃতসর ১৯১৮ সালে দক্ষিণ আফ্রিকায় এবং বিহারের চম্পারণ ও গুজরাটের খেদায় মহাত্মা গান্ধী দেখিয়ে দিয়েছিলেন কিভাবে গণ-আইন অমান্য করে সরকারি কাজে বাধা দিয়ে ব্রিটিশ কর্তৃপক্ষের সম্ভ্রম ও দৃষ্টি আকর্ষণ করা যায়। ১৯১৮ সালে চম্পারণ ও খেদা সত্যাগ্রহের সময় অস্বাস্থ্যকর অবস্থা, গার্হস্থ্য হিংসা, কুসংস্কার, নারীনির্যাতন ও অস্পৃশ্যতার অন্ধকারে নিমজ্জিত গরিব কৃষকদের নেতৃত্ব দেন তিনি। এই সব দুর্দশার মধ্যেও তাদের বাধ্য করা হচ্ছিল খাদ্যশস্যের বদলে নীল, তামাক ও তুলা উৎপাদনে। বদলে দেওয়া হচ্ছিল অতি নগণ্য মজুরি। তার উপর, দুর্ভিক্ষ সত্ত্বেও তাদের করদানে বাধ্য করা হচ্ছিল। শেষপর্যন্ত সরকার এই মর্মে চুক্তিসাক্ষরে বাধ্য হন যে, দুর্ভিক্ষপীড়িত অঞ্চলে কর মকুব করা হবে, কৃষকদের নিজ ইচ্ছামতো ফসল চাষ করতে দেওয়া হবে, রাজনৈতিক বন্দীদের মুক্তি দেওয়া হবে ও সমস্ত জমি ও সম্পত্তি যা বাজেয়াপ্ত করা হয়েছিল, তাও ফেরত দেওয়া হবে। আমেরিকার স্বাধীনতা যুদ্ধের পর এটিই ছিল ব্রিটিশ সাম্রাজ্যের বিরুদ্ধে বৃহত্তম বিজয়। মহাত্মা গান্ধীকে সাহায্য করেন রাজেন্দ্র প্রসাদ ও জওহরলাল নেহেরুর মতো একদল তরুণ ভারতীয় বিপ্লবী। খেদা আন্দোলনটি সামগ্রিক পরিচালনার দায়িত্বে ছিলেন সর্দার বল্লভভাই প্যাটেল। তিনিও গান্ধীজির অন্যতম সহসৈনিকে পরিণত হন। তুরস্কের মুস্তাফা কামাল ইসলামের খলিফা বলে পরিচিত তুরস্কের সুলতানকে সিংহাসনচ্যুত করলে ব্রিটিশ সরকার কামালকে সমর্থন করেন। তখন লক্ষ লক্ষ ভারতীয় মুসলমান সরকারের এই সিদ্ধান্তের বিরুদ্ধে সরব হন। প্রতিবাদের উদ্দেশ্যে মুসলমান নেতারা খিলাফত কমিটি গঠন করে তাঁদের প্রতি ব্রিটিশ সরকারের ঔদাসিন্যের অবসান ঘটাতে সচেষ্ট হন। পাঞ্জাবের জালিয়ানওয়ালাবাগে একটি নিরস্ত্র জমায়েতে রেজিন্যাল্ড ডায়ারের নির্দেশে নির্বিচারে গুলি চালানো হলে শতাধিক মানুষ নিহত ও সহস্রাধিক আহত হন। মহিলা, শিশু ও বৃদ্ধদেরও ছেড়ে দেওয়া হয় না। এই ঘটনার প্রেক্ষিতে বিক্ষোভ শুরু হলে ব্যাপক ধরপাকড়, লাঠিচার্জ ও হত্যালীলা চালায় পুলিশ। জালিয়ানওয়ালাবাগ হত্যাকাণ্ড ভারতের ব্রিটিশ শাসনের সর্বাপেক্ষা কুখ্যাত ঘটনা বলে বিবেচিত হয়। গান্ধীজি ও তাঁর সহযোগীদের কাছে পরিষ্কার হয়ে যায় যে ব্রিটিশ শক্তির সঙ্গে এবার সংঘাত অনিবার্য। [সম্পাদনা] সত্যাগ্রহ গান্ধীজি রাওলাট আইনের বিরুদ্ধে একটি জাতীয় প্রতিবাদ আন্দোলনের সূচনা করেন। সকল অফিস ও কলকারখানা বন্ধ হয়ে যায়। ভারতীয়দের সরকারি স্কুল, পুলিশ বিভাগ, সেনাবাহিনী ও সরকারি চাকুরি ত্যাগে উৎসাহিত করা হতে থাকে। আইনজ্ঞরা সরকারি আদালত বর্জন করেন। গণ-পরিবহণ, ব্রিটিশ দ্রব্যসামগ্রী বিশেষত কাপড় বর্জিত হয়। বাল গঙ্গাধর তিলক, বিপিনচন্দ্র পাল, মোহাম্মদ আলী জিন্নাহ, অ্যানি বেসান্ত প্রমুখ বরিষ্ঠ নেতা এই আন্দোলনের বিরোধিতা করেন। সারা ভারত মুসলিম লীগ এর সমালোচনাও করেন। কিন্তু দেশের তরুণ জাতীয়তাবাদীগণ এই আন্দোলনে উদ্বুদ্ধ হয়ে গান্ধীজিকে সমর্থন করেন। তাঁর পরিকল্পনা গ্রহণ করে কংগ্রেস এবং মৌলানা আজাদ, মুখতার আহমেদ আনসারি, হাকিম আজমল খান, আব্বাস তয়েবজি, মৌলানা মহম্মদ আলি ও মৌলানা শওকত আলি প্রমুখ মুসলিম নেতা তাঁকে সমর্থন করেন। ১৯১৯ ও ১৯২০ সালে গান্ধীজি ভারতীয় জাতীয় কংগ্রেসের সভাপতি নির্বাচিত হন – এমনকি সারা ভারত হোমরুল লিগ যেখানে একদা জিন্নাহ্, তিলক ও বেসান্তের মতো নেতানেত্রীর কর্তৃত্ব বজায় ছিল, সেখানেও তিনি সভাপতি নির্বাচিত হন। [সম্পাদনা] সাফল্য ও আন্দোলন প্রত্যাহার অসহযোগ আন্দোলনের সাফল্য ও লক্ষ লক্ষ ভারতীয়ের এই আন্দোলনে স্বতঃস্ফুর্ত যোগদান ব্রিটিশ কর্তৃপক্ষকে সন্ত্রস্ত করে তোলে। কিন্তু ৪ ফেব্রুয়ারি, ১৯২২ তারিখে চৌরি চৌরায় প্রতিবাদী জনতা ও স্থানীয় পুলিশের হিংসাত্মক সংঘর্ষে পুলিশের গুলিতে তিনজন আন্দোলনকারী নিহত হন। গান্ধীজি অনুভব করেন আন্দোলন বিপথে চালিত হচ্ছে। তিনি চাইতেন না আন্দোলনে জনতা ও পুলিশ মারমুখী হয়ে পরস্পর পরস্পরকে আক্রমণ করুক ও সাধারণ নাগরিকগণ তাতে নিহত হন। গান্ধীজি তিনদিন অনশন পালন করেন। ভারতীয় জনগণকে সংগ্রাম বন্ধ করার অনুরোধ জানান ও গণ-অসহযোগ আন্দোলন প্রত্যাহার করে নেন। [সম্পাদনা] প্রতিক্রিয়া চৌরি চৌরার ঘটনার পরিপ্রেক্ষিতে অসহযোগ আন্দোলন প্রত্যাহৃত হয়। কিন্তু একা এই জাতীয় গণ আন্দোলন থামিয়ে সত্ত্বেও ১৯২২ সালের ১ মার্চ গান্ধীজিকে গ্রেফতার করা হয়। ১৮ মার্চ রাজদ্রোহমূলক লেখালিখির অভিযোগে তাঁর দুইবছর কারাদণ্ড হয়। যে ব্রিটিশ বিচারক এই মামলার রায়দান করেন, তিনি প্রশংসার আবেগে উচ্ছ্বসিত হয়ে বলেছিলেন, সরকার গান্ধীজিকে মুক্তি দিলে তিনিই সবচেয়ে খুশি হবেন। কংগ্রেস নেতৃবৃন্দ গান্ধীজির অবস্থানকে সমর্থন করলেও অনেকেই তাঁর সিদ্ধান্তে ক্ষুব্ধ হন। আলি ভাতৃদ্বয় তাঁর তীব্র সমালোচনা করেন। মোতিলাল নেহেরু ও চিত্তরঞ্জন দাশ স্বরাজ্য পার্টি গঠন করে গান্ধীজির নেতৃত্ব অস্বীকার করেন। অনেক জাতীয়তাবাদী নেতা মনে করেন, একটি বিচ্ছিন্ন হিংসার পরিপ্রেক্ষিতে সমগ্র আন্দোলন প্রত্যাহার করে নিয়ে গান্ধীজি সঠিক কাজ করলেন না। তাঁরা গান্ধীজির নেতৃত্বের উপর হতাশা ব্যক্ত করেন। সমসাময়িক ঐতিহাসিক ও সমালোচকদের কথা থেকে জানা যায়, এই আন্দোলন এতটাই তীব্র আকার ধারণ করেছিল যে ১৯৪৭ সালের বহু আগেই তা ব্রিটিশ শাসনের মেরুদণ্ড ভেঙে দিয়ে ভারতে স্বাধীনতা এনে দিতে পারত। আবার অনেক ঐতিহাসিক ও নেতা গান্ধীজির অবস্থানকে সমর্থন করতেও দ্বিধা করেননি। তাঁদের মতে, তিনি যদি আন্দোলন প্রত্যাহার করে না নিতেন, তবে এই আন্দোলন অরাজক অভ্যুত্থানে পর্যবসিত হত এবং সাধারণ মানুষের সমর্থন বিচ্যুত হয়ে সশস্ত্র বিপ্লবীদেরই উৎসাহদান করে যেত। [সম্পাদনা] আন্দোলন পুনর্সংগঠন ১৯৩০ থেকে ১৯৩৪ সালের মধ্যবর্তী সময়ে ভারতে পুনরায় অহিংস গণ আন্দোলন শুরু করেন গান্ধীজি। লক্ষ লক্ষ দেশবাসী লবন সত্যাগ্রহের মাধ্যমে বিশ্বের সামনে ভারতের অহিংস আন্দোলনের উজ্জ্বল ভাবমূর্তিটি তুলে ধরেন। সত্যাগ্রহ শেষ হয় গৌরবময় সাফল্যমণ্ডিত হয়ে। ভারতীয়দের দাবি মেনে নেওয়া হয় এবং কংগ্রেস ভারতীয় জনগণের প্রকৃত প্রতিনিধির মর্যাদা লাভ করে। ভারত শাসন আইন ১৯৩৫ দেশের মানুষকে প্রথম গণতন্ত্রের স্বাদ দেয় – স্বায়ত্তশাসন। অস্ট্রিয়া জনতা পার্টি (Österreichische Volkspartei) অস্ট্রিয়ার একটি রাজনৈতিক দল। এই দলটি ১৯৪৫ সালে প্রতিষ্ঠিত হয়। দলটির নেতা হলেন উল্‌ফগ্যাংগ খুসেল (Wolfgang Schüssel)। দলটির তরুণ সংগঠন হল Junge Volkspartei। ২০০২ সালের সংসদীয় নির্বাচনে দলটি ২০৭৬৮৩৩ ভোট পেয়েছিল (৪২.৩০%, ৭৯টি আসন)। ২০০৪ রাষ্ট্রপতি নির্বাচনে এই দলের প্রার্থী, বেনিতা ফেরেরো ওয়াল্ডনার (Benita Ferrero-Waldner), ১ ৯৬৯ ৩২৬ ভোট পেয়েছিলেন (৪৭.৬%)। ইউরোপীয় পার্লামেন্টে এই দলের ৬টি আসন রয়েছে। অস্ট্রিয়ার সমাজবাদী গণতন্ত্রী পার্টি (Sozialdemokratische Partei Österreichs) অস্ট্রিয়ার একটি সমাজবাদী গণতন্ত্রী রাজনৈতিক দল। এই দলটি ১৮৮৮ সালে প্রতিষ্ঠিত হয়। দলটির নেতা হলেন Alfred Gusenbauer । দলটির তরুণ সংগঠন হল Sozialistische Jugend Österreich । ২০০২ সালের সংসদীয় নির্বাচনে দলটি ১ ৭৯২ ৪৯৯ ভোট পেয়েছিল (৩৬.৫১%, ৬৯টি আসন) । ২০০৪ সালের রাষ্ট্রপতি নির্বাচনে দলটির প্রার্থী Heinz Fischer ২ ১৬৬ ৬৯০ ভোট (৫২.৪%) পেয়ে জয়লাভ করেন। ইউরোপীয় পার্লামেন্টে এই দলের ৭টি আসন রয়েছে। দলটি সোশালিস্ট ইন্টারন্যাশনাল নামক সমাজবাদী আন্তর্জাতিক সংগঠনের সাথে জড়িত। অ্যাঙ্গোলার গনমুক্তিআন্দোলন - শ্রম পার্টি (পর্তুগিজ:Movimento Popular de Libertação de Angola - Partido do Trabalho) অ্যাঙ্গোলার একটি রাজনৈতিক দল। এই দলটি ১৯৫৬ সালে প্রতিষ্ঠিত হয়। দলটি EME নামক পত্রিকা প্রকাশ করে থাকে। দলটির তরুণ সংগঠন হল Juventude do Movimento Popular da Libertação de Angola । ১৯৯২ সালের রাষ্ট্রপতি নির্বাচনে দলটির প্রার্থী জোসে এদুয়ার্দু দশ সাঁন্তুশ (José Eduardo dos Santos) ১ ৯৫৩ ৩৩৫ ভোট (৪৯.৫৭%) পেয়ে জয়লাভ করেন। ১৯৯২ সালের সংসদীয় নির্বাচনে দলটি ২ ১২৪ ১২৬ ভোট পেয়েছিল (৫৩.৭৪%, ১২৯টি আসন)। দলটি সোশালিস্ট ইন্টারন্যাশনাল নামক সমাজবাদী আন্তর্জাতিক সংগঠনের সাথে জড়িত। সিবোনি ("প্রস্তর মানব") জাতির লোকেরা প্রথম অ্যান্টিগুয়াতে বসতি স্থাপন করেছিল এবং তারা এখানে প্রায় ২৪০০ খ্রিস্টপূর্বাব্দ পর্যন্ত ছিল। এরপর দক্ষিণ আমেরিকার বর্তমান ভেনেজুয়েলা অঞ্চল থেকে আরাওয়াক জাতির লোকেরা ক্ষুদ্রতর অ্যান্টিল দ্বীপপুঞ্জ বেয়ে অভিবাসন শুরু করে এবং সিবোনিদেরকে সরিয়ে অ্যান্টিগুয়াতে বসবাস করা শুরু করে। এরপর যুদ্ধবাজ কারিব জাতির লোকেরা আরাওয়াকদেরকে পার্শ্ববর্তী দ্বীপগুলি থেকে উচ্ছেদ করলেও অ্যান্টিগুয়া বা বার্বুডাতে পা রাখেনি। ১৪৯৩ সালে ক্রিস্টোফার কলাম্বাস দ্বীপগুলিতে পদার্পণ করেন। তিনি বৃহত্তর দ্বীপটির নাম দেন "সান্তা মারিয়া দে লা আন্তিগা"। ১৬৩২ সালে ব্রিটিশরা দ্বীপগুলিকে উপনিবেশে পরিণত করে। ১৬৭৪ সালে স্যার ক্রিস্টোফার কডরিংটন অ্যান্টিগুয়ার প্রথম বড় আকারের চিনির খামার প্রতিষ্ঠা করেন। তিনি ব্যবসার প্রয়োজনে বার্বুডা দ্বীপটিও লিজ নেন। আজও বার্বুডার একমাত্র শহরটি কর্ডিংটনের নামে নামাঙ্কিত। কর্ডিংটন এবং অন্যান্যরা আফ্রিকার পশ্চিম উপকূল থেকে প্ল্যান্টেশনে কাজ করানোর জন্য ক্রীতদাস নিয়ে আসেন। ১৮৩৪ সালে অ্যান্টিগুয়ার দাসেরা মুক্তিলাভ করে। কিন্তু তারা প্ল্যান্টেশনের মালিকদের উপর অর্থনৈতিকভাবে নির্ভরশীল ছিল। মুক্ত হলেও আবাদী জমির অভাব, ঋণের অভাব, কৃষিভিত্তিক অর্থনীতি, ইত্যাদি কারণে অর্থনৈতিক স্বচ্ছলতা আসে নি। ১৯৩৯ সাল পর্যন্ত শ্রমিকদের অবস্থা খারাপ ছিল। ঐ বছর অ্যান্টিগুয়া ও বার্বুডাতে বাণিজ্য ইউনিয়ন আন্দোলনের জন্ম হয়। ভেয়ার কর্নওয়াল বার্ড ১৯৪৩ সালে লেবার ইউনিয়নের সভাপতি নির্বাচিত হন। ১৯৪৬ সালে তিনি অ্যান্টিগুয়া লেবার পার্টির হয়ে নির্বাচনে অংশ নেন এবং ১৯৫১ সালে লেবার পার্টি সংখ্যাগরিষ্ঠ দলে পরিণত হয়। এরপর তারা আরও অনেকবার নির্বাচনে জেতেন। ১৯৭১ সালের নির্বাচনে প্রোগ্রেসিভ লেবার মুভমেন্ট ক্ষমতায় আসলেও ১৯৭৬ সালে আবার বার্ড ও লেবার পার্টি ক্ষমতায় আসেন এবং এরপরের নির্বাচনগুলিতে ক্রমাগত জয়ী হয়ে হয়ে ১৯৯৪ সাল পর্যন্ত পুনর্নির্বাচিত হন। এরপর বার্ডের ছেলে লেস্টার বার্ড দলের হাল ধরেন এবং তার অধীনে দলটি ২০০৪ সাল পর্যন্ত দেশের ক্ষমতায় ছিল। ২০০৪ সালের মার্চের নির্বাচনে অ্যান্টিগুয়া লেবার পার্টি পরাজয় বরণ করে এবং ইউনাইটেড প্রোগ্রেসিভ পার্টি ১৭টির মধ্যে ১৩টি আসনে জিতে ক্ষমতায় আসে। ২০০৭ সালের মার্চের নির্বাচনেও ইউনাইটেড প্রোগ্রেসিভ পার্টি আবার জয়লাভ করে। বাল্‌ড্‌উইন স্পেনসার বর্তমানে দেশের নেতা। 