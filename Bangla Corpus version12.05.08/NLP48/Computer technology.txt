অল্টেয়ার বেসিক (ইংরেজি Altair BASIC) ছিল বেসিকের জন্য লেখা একটি ইন্টেরপ্রেটার যা অল্টেয়ার ৮৮০০ মেশিনের জন্য তৈরি করা হয়েছিল। এটি ছিল মাইক্রোসফটের উৎপাদিত প্রথম পণ্য। [সম্পাদনা] উৎস ও নির্মাণ বিল গেটস স্মৃতিচারণায় বলেন যে তিনি এবং পল অ্যালেন পপুলার ইলেকট্রনিক্‌সের জানুয়ারি ১৯৭৫ ইস্যুতে প্রথম অল্টেয়ার সম্পর্কে জানতে পারেন এবং বুঝতে পারেন যে কম্পিউটারের দাম শীঘ্রই এমনভাবে কমা শুরু করবে যাতে করে সেগুলির জন্য সফটওয়্যার বিক্রি করা একটি লাভজনক ব্যবসা হতে পারে। গেটস ভেবেছিলেন এই নতুন কম্পিউটারটির সাথে একটি বেসিক ইন্টারপ্রেটার দিয়ে দিলে এটি শখের ব্যবহারকারীদের কাছে আরও আকর্ষণীয় হবে। গেটস ও অ্যালেন MITS প্রতিষ্ঠাতা এড রবার্ট্‌সের সাথে যোগাযোগ করেন ও জানান যে তারা একটি ইন্টারপ্রেটার তৈরি করছেন। তারা এডকে জিজ্ঞেস করেন তিনি ইন্টারপ্রেটারটির একটি ডেমো দেখতে চান কি না। এটা ছিল প্রকৌশল শিল্পে বহু প্রচলিত একটি কৌশল, যেখানে একটি অবাস্তব বাস্তুর কথা উল্লেখ করে আগ্রহ যাচাই করা হয়। রবার্ট্‌স তাদের সাথে কয়েক সপ্তাহের মধ্যে সাক্ষাতের আগ্রহ প্রকাশ করেন। গেট্‌স ও অ্যালেনের কাছে তখন ইন্টারপ্রেটার তো দূরের কথা, সেটা তৈরি ও পরীক্ষা করার জন্য প্রয়োজনীয় অল্টেয়ার সিস্টেমটিও ছিল না। তবে অ্যালেন ইতঃপূর্বে পিডিপি-১০ টাইম-শেয়ারিং কম্পিউটারে চালানো ট্রাফ-ও-ডাটা প্রোগ্রামটির জন্য একটি ইন্টেল ৮০০৮ এমুলেটর রচনা করেছিলেন। তিনি এই এমুলেটরটিতে অল্টেয়ার প্রোগ্রামার গাইড অনুযায়ী পরিবর্তন সাধন করেন এবং হার্ভার্ড বিশ্ববিদ্যালয়ের পিডিপি কম্পিউটারে ইন্টেরপ্রেটারটি পরীক্ষা করে দেখেন। তারা হার্ভার্ডের আরেক ছাত্র মন্টি ডাভিডফ-কে দিয়ে ইন্টারপ্রেটারটির জন্য ভাসমান-বিন্দু গণিত-এর রুটিনগুলি ভাড়ায় লিখিয়ে নেন; এই ফিচারটি তাদের অনেক প্রতিদ্বন্দ্ব্বীরই ছিল না। শেষ পর্যন্ত যে ইন্টারপ্রেটারটি তৈরি হয়, যাতে নিজস্ব আই/ও এবং লাইন এডিটরও ছিল, তার মোট আকার দাঁড়ায় মাত্র ৪ কিলোবাইট; ফলে ইন্টারপ্রেটকৃত প্রোগ্রামের জন্য প্রচুর খালি জায়গার ব্যবস্থা ছিল। ডেমোটি প্রদর্শনের জন্য তারা ইন্টারপ্রেটারটিকে একটি পাঞ্চ টেপে কপি করেন যাতে অল্টেয়ার সেটি পড়তে পারে। টেপটি নিয়ে অতঃপর পল অ্যালেন অ্যালবাকের্কির উদ্দেশ্যে প্লেনে পাড়ি জমান। কিন্তু প্লেন অবতরণের খানিকক্ষণ আগে অ্যালেনের মনে পড়ে তারা টেপটা মেমরিতে নেয়ার জন্য বুট প্রোগ্রাম লিখতে ভুলে গেছেন। অ্যালেন তখনই প্লেনের ভেতরে বসেই ৮০৮০ যন্ত্রের ভাষায় বুট প্রোগ্রামটি লিখে ফেলেন। অল্টেয়ারে প্রোগ্রামটি লোড করার পর যখন একটি প্রম্পট আসে ও সিস্টেমের মেমরির আকার জানতে চায়, কেবল তখনই গেটস ও অ্যালেন নিশ্চিত হন যে তাদের ইন্টারপ্রেটার অল্টেয়ারে কাজ করবে। [১] [২] এমআইটিএস অল্টেয়ার ৮৮০০ ছিল ১৯৭৫ সালে বাজারকৃত একটি মাইক্রোকম্পিউটার, যার ভিত্তি ছিল ইন্টেল ৮০৮০ সিপিইউ। এর ডিজাইনারেরা এটিকে একটি খেলনা কিট হিসেবে শ'খানেক শখের কম্পিউটার ব্যবহারকারীদের কাছে বিক্রি করতে চেয়েছিলেন এবং সে অনুসারে পপুলার ইলেকট্রনিক্‌স ম্যগাজিনে বিজ্ঞাপন দেন, কিন্তু তাদের অবাক করে কিটটি প্রথম মাসেই তার দশগুণ বেশি ব্যবসা করে। ধারণা করা হয় অল্টেয়ার ব্যক্তিগত কম্পিউটার ব্যবহারের বিপ্লবের সূচনা করে। এতে যে প্রোগ্রামিং ভাষাটি ব্যবহার করা হয় তার নাম ছিল অল্টেয়ার বেসিক। অল্টেয়ার বেসিক-ই ছিল মাইক্রোসফটের সর্বপ্রথম উৎপাদিত পণ্য। অ্যাডভান্সড প্যাকেজিং টুল অথবা এপিটি হল একটি ফ্রি ইউজার ইন্টারফেস যা কোর লাইব্রেরীর উপর ভিত্তি করে নতুন সফটওয়্যার ইনস্টল করা বা মুছে ফেলার কাজে ব্যবহার করা হয়। একটি ডেবিয়ান জিএনইউ/লিনাক্স ডিস্ট্রিবিউশন এবং এর অবরোহি সমূহে ব্যবহার করা যায়।[২] এপিটি ইউনিক্সের মত অপারেটিং সিস্টেমে সফটওয়্যার ইনস্টলের কাজ অনেক সহজ করে দিয়েছে। এটি সয়ংক্রিয়ভাবে নির্দিষ্ট সফটওয়্যার প্যাকেজসমূহ সংগ্রহ, কনফিগার এবং ইনস্টলের কাজ সম্পন্ন করতে পারে। বাইনারি ফাইল অথবা সরাসরি সোর্স কোড কম্পাইল উভয় পদ্ধতিতেই এটি সফটওয়্যার ইনস্টল করতে পারে। [২] এপিটি মূলত ডিজাইন করা হয়েছিল ডিপিকেজি এর একটি ফ্রন্টএন্ড হিসাবে, যা ডেবিয়ানের .deb প্যাকেজসমূহের জন্য কার্যকর ছিল। তে পরবর্তীতে এটি এমনভাবে পরিবর্তন করা হয় যার ফলে এটি apt-rpm প্যাকেজের মাধ্যামে আরপিএম প্যাকেজ ম্যানেজারের সাথে সমন্বয় করে ব্যবহার করা যায়। [৩] ফিংক প্রকল্পের মাধ্যমে ম্যাক অপারেটিং সিস্টেমের নিজেস্ব প্যাকেজ ব্যবস্থাপনার জন্য এপিটি ব্যবহার উপযোগী হিসাবে তৈরী করা হয়। এছাড়া এপিটি সোলারিস অপারেটিং সিস্টেমে ও ব্যবহার করা যায়।[৪] টেলিস্পেরিও হল এমন একটি প্রকল্প যার মাধ্যমে এপিটি মোবাইল অপারেটিং সিস্টেমে ব্যবহার উপযোগী করার জন্য কাজ করা হচ্ছে। সম্প্রতি অ্যাপল ইনকর্পোরেটেড আইওএস এ ব্যবহার করার মত একটি একটি সংস্করণ প্রকাশ করা হয়েছে।[৫] সূচিপত্র [আড়ালে রাখো] ১ ব্যবহার ১.১ সফটওয়্যার ইনস্টল ১.২ সফটওয়্যার আপডেট, আপগ্রেড এবং ডিস্ট্রিবিউশন আপডেট ২ কনফিগারেশন এবং ফাইলসমূহ ২.১ ফাইলসমূহ ৩ সোর্সকোড ৪ এপিটি পিনিং ৫ ফ্রন্টএন্ড ৬ ইতিহাস ৭ আরও দেখুন ৮ তথ্যসূত্র ৯ বহিঃসংযোগ [সম্পাদনা] ব্যবহার [সম্পাদনা] সফটওয়্যার ইনস্টল [সম্পাদনা] সফটওয়্যার আপডেট, আপগ্রেড এবং ডিস্ট্রিবিউশন আপডেট [সম্পাদনা] কনফিগারেশন এবং ফাইলসমূহ অ্যাডসেন্স (ইংরেজি ভাষায়: AdSense) গুগল পরিচালিত একটি ওয়েব অ্যাপ্লিকেশন। এটি মূলত একটি লাভ-অংশিদারী প্রকল্প যার দ্বারা ব্যবহারকারী তার ওয়েবসাইটে ব্যবহৃত বিজ্ঞাপনের বিষয়বস্তু থেকে অর্থ উপার্জন করতে সক্ষম হন। একটি ওয়েবসাইটের মালিক কিছু শর্তসাপেক্ষে তার সাইটে গুগল নির্ধারিত বিজ্ঞাপণ প্রদর্শনের মাধ্যমে অর্থ উপার্জন করতে পারেন। আজকের অনলাইন বিশ্বে এই বিষয়টি ব্যপক সাড়া জাগিয়েছে। ২০১০ সালের Q1তে, গুগল $২.০৪ বিলিয়ন মার্কিন ডলার আয় করেছিল ($৮.১৬ বিলিয়ন বার্ষিক), অথবা অ্যাডসেন্সের মধ্য দিয়ে মোট রাজস্ব ৩০% আয় করেছিল।[২]এডসেন্স গুগলের বিজ্ঞাপন প্রচার প্রোগ্রাম। এ প্রোগ্রামের মাধ্যমে গুগল তৃতীয় পরে বিভিন্ন বিজ্ঞাপন ওয়েবমাস্টার এবং ব্লগের মালিকদের নিকট বন্টন করে। ওয়েবসাইটে গুগল এডসেন্স বিজ্ঞাপন প্রদর্শনের মাধ্যমে ওয়েবমাস্টাররা অর্থ উপার্জন করতে পারে। বিজ্ঞাপণদাতাদের নিকট থেকে প্রাপ্ত অর্থের ৬০ থেকে ৭০ শতাংশ ওয়েবমাস্টরদের মাধ্যমে বিতরণ করে গুগল। গুগল অ্যাডসেন্সের মাধ্যমে যেকেউ অর্থ আয় করতে পারে। প্রচুর বাংলাদেশী ব্লগার এবং ওয়েবসাইটের মালিক গুগল অ্যডসেন্সের বিজ্ঞাপণ প্রদর্শণের মাধ্যমে বর্তমানে অর্থ আয় করছেন। অ্যাডা একটি প্রোগ্রামিং ভাষা। প্রাথমিকভাবে এটি মার্কিন প্রতিরক্ষা দপ্তরের সমস্ত সফটওয়্যারের জন্য একমাত্র ভাষা হওয়ার কথা ছিল। বিভিন্ন দল ভাষাটির প্রোটোটাইপ বানায়। পরিশেষে ১৯৮৩ সালে মিনিয়াপোলিসের হানিওয়েল সিস্টেমস অ্যান্ড রিসার্চ সেন্টার এবং ফ্রান্সের আলসিস কর্পোরেশন যৌথভাবে জঁ ইখবিয়া-র নেতৃত্বে ভাষাটি বাস্তবায়ন করে। অ্যাডা একটি বৃহৎ ভাষা এবং প্যাস্কালের উত্তরসূরী। এর ডিজাইনের মূলনীতি অত্যন্ত স্পষ্টভাবে সহায়ক ডুকমেন্টেশনে দেয়া হয়েছে। পরবর্তীতে ইন্টারমেট্রিক্‌স ইনকর্পোরেটেড নামক প্রতিষ্ঠান মার্কিন সরকারের সাথে চুক্তিতে ভাষাটির একটি পরিমার্জিত সংস্করণ অ্যাডা ৯৫ (Ada 95) নির্মাণ করে। এই সংস্করণে অবজেক্ট, শেয়ারকৃত মেমরির সময়-সামঞ্জস্যীকরণ, এবং আরও অনেক ফিচার যোগ করা হয়। অ্যাডা-র বিনামূল্য সংস্করণ গনু পাবলিক লাইসেন্সের অধীনে অ্যাডা কোর টেকনলজি নামের প্রতিষ্ঠানটি সরবরাহ করছে। অ্যাডা ভাষাটির নামকরণ করা হয়েছে অ্যাডা লাভলেস এর নামানুসারে, যাঁকে কম্পিউটার প্রোগ্রামিং ধারণার একজন প্রবর্তক মনে করা হয়। অ্যাডোবি ফ্ল্যাশ, পূর্বে ম্যাক্রোমিডিয়া ফ্ল্যাশ নামে পরিচিত ছিল, হল ম্যাক্রোমিডিয়ার তৈরি একটি মাল্টিমিডিয়া প্লাটফর্ম, বর্তমানে অ্যাডোবি এর নির্মান এবং বিপনণ করছে । ফ্ল্যাশ ১৯৯৬ সালে প্রকাশিত হওয়ার পর থেকেই ওয়েব পেজে এনিমেশন এবং ইন্টার‌্যাক্টিভিটি যোগ করার জনপ্রিয় মাধ্যম হিসেবে ব্যবহৃত হয়ে আসছে। এনিমেশন, গেম, বিজ্ঞাপণ, ওয়েব পেজে ভিডিও বা অডিও যোগ করা, সম্পূর্ণ ওয়েব সাইট এমনকি আজকাল সম্পূর্ণ ওয়েব অ্যাপ্লিকেশন তৈরি করতেও ফ্ল্যাশ ব্যবহার করা হয় । ফ্ল্যাশ একই সাথে ভেক্টর এবং রাস্টার গ্রাফিক্স নিয়ে কাজ করতে পারে, সেই সাথে রয়েছে দ্বিমুখী অডিও এবং ভিডিও স্ট্রিমিং । অ্যাকশন স্ক্রিপ্ট নামের একটি স্ক্রিপ্টিং ল্যাঙ্গুয়েজ ব্যবহার করা হয় ফ্ল্যাশে । পার্সোনাল কম্পিউটারে (বিশেষত ওয়েব ব্রাউজারে) অ্যাডবি ফ্ল্যাশ প্লেয়ার, বেশ কিছু মোবাইল ফোন, চাম্বি এবং আরো বিভিন্ন যন্ত্রে বা প্লাটফর্মে ফ্ল্যাশ চলতে পারে । তার মধ্যে মোবাইল ফোন বা অনুরূপ ছোট আকারের যন্ত্রের জন্য ফ্ল্যাশের বিশেষায়িত সংষ্করণ, ফ্ল্যাশ লাইট ব্যবহার করা হয় । ফ্ল্যাশে তৈরি করা ফাইল গুলি হয় SWF ফরম্যাটে, এদের বলা হয় শকওয়েভ ফ্ল্যাশ (ShockWave Flash) ফাইল । ফাইল এক্সটেনশন হল .swf এবং এই ফাইল গুলোকে ওয়েব পেজে এমবেড করা সম্ভব object হিসেবে । ওয়েব পেজ ছাড়াও ফ্ল্যাশ প্লেয়ারে চালিয়ে দেখা সম্ভব । Windows এর জন্য .exe ফরম্যাটে ফ্ল্যাশ মুভি হিসেবে এবং Macintosh এ .hqx ফরম্যাটে চলতে পারে । ফ্ল্যাশ ভিডিও ফাইলের সাধারণত .flv এক্সটেনশন থাকে এবং তাকে আরেকটি .swf ফাইল থেকে অথবা .flv ফাইল চালাতে সক্ষম যে কোন মিডিয়া প্লেয়ার যেমন VLC বা কুইকটাইম বা উইন্ডোজ মিডিয়া প্লেয়ার দিয়ে চালান সম্ভব । তবে এজন্য মিডিয়া প্লেয়ারে আলাদা কোডেক সংযোজিত থাকতে হবে । অ্যাডোবি ফটোশপ (Adobe Photoshop) একটি গ্রাফিক্স সম্পাদনাকারী সফটওয়্যার। সাধারণ ভাবে সফটওয়্যারটিকে শুধুমাত্র ফটোশপ নামেই ডাকা হয়। এই সফটওয়্যারটি তৈরি করেছে অ্যাডোবি সিস্টেমস। অ্যাডোবির সবথেকে জনপ্রিয় সফটওয়্যার এটি। বর্তমানে এই সফটওয়্যারটি ম্যাক ওএস এবং উইনডোস অপারেটিং সিস্টেমের জন্য পাওয়া যায়। এই সফটওয়্যারটির বারো তম সংস্করণ (ফটোশপ সিএস ৫) প্রকাশিত হয়েছে । টমাস নল (Thomas Knoll) এবং জন নল (John Knoll) নামের দুই ভাই ১৯৮৭ সালে ফটোশপ তৈরির কাজ আরম্ভ করেন। [সম্পাদনা] বৈশিষ্ট্য প্রাথমিক ভাবে ফটোশপ তৈরি হয়েছিল কেবলমাত্র ছাপার কাজে ব্যবহার করা হবে এমন ছবি সম্পাদনা করার জন্য। কিন্তু ইন্টারনেট বিস্তারের সাথে সাথে ফটোশপ ব্যাপকভাবে ইন্টারনেটের ছবি সম্পাদনা করার কাজে ব্যবহৃত হচ্ছে । ফটোশপের একটি সহকারী সফটওয়্যার অ্যাডোবি ইমেজরেডি দেওয়া হয়েছে যাতে ইন্টারনেট সম্পর্কিত আরও কিছু গুরুত্বপূর্ণ সুবিধা আছে। ফটোশপের ছবি আঁকার তুলিগুলি এত উঁচুদরের যে বহু শিল্পী ডিজিটাল পেনের ( একরকম পেন যার সাহায্যে কমপিউটারে ছবি আঁকা সম্ভব, একে ওয়াকম ট্যাবলেটও বলে ) সাহায্যে ফটোশপে ছবি আঁকেন। ফটোশপের সঙ্গে অন্যান্য অ্যাডোবি সফটওয়্যার গুলির খুবই শক্তিশালী সম্পর্ক রয়েছে। ফটোশপের সাধারণ ফরম্যাট পিএসডি কোন অসুবিধা ছাড়াই অ্যাডোবি ইলস্ট্রেটর, অ্যাডোবি প্রিমিয়ার, অ্যাডোবি আফটার এফেক্ট এবং অ্যাডোবি এনকোর ডিভিডিতে নেওয়া যায়। বর্তমানে অ্যাডোবি সিস্টেমস ফ্ল্যাশ এবং ড্রিমউইভারের মত অপর দুই প্রবল জনপ্রিয় সফটওয়্যারের মালিক ম্যাক্রোমিডিয়াকে কিনে নেবার পরে ধারণা করা হচ্ছে যে ম্যাক্রমিডিয়ার বিভিন্ন জনপ্রিয় সফটওয়্যারগুলির সাথে ফটোশপের সম্পর্ক আরো মজবুত হবে। ফটোশপের নতুন সংস্করন ফটোশপ সিএস ৩ তে ‘অ্যাডোবি ক্যামেরা র’ বলে একটি প্লাগ ইন দেওয়া হয়েছে। যার মাধ্যমে বিভিন্ন ডিজিটাল ক্যামেরার র (Raw) ফাইল ফরম্যাট সহজেই ফটোশপে নেওয়া যাবে। অ্যাডোবি প্রিমিয়ার চলমান ছবি বা চলচ্চিত্র সম্পাদনার জন্য ব্যবহৃত অ্যাডোবি কোম্পানির তৈরি জনপ্রিয় সফটওয়্যার। এই সফটওয়্যার দিয়ে আলাদা আলাদাভাবে ধারণকৃত শব্দ, চলচ্চিত্র, স্থিরচিত্র, সবকিছুকে একত্রিত করে টিভি বা বিভিন্ন মাধ্যমের জন্য উপযুক্ত করে প্রকাশ করা যায়। এপলিকেশন প্রোগ্রামিং ইন্টারফেস এপলিকেশন প্রোগ্রামিং ইন্টারফেস , সংক্ষেপে এ. পি. আই. , হল একটি ইন্টারফেস যা কোন কম্পিউটার, লাইব্রেরি অথবা এপলিকেশন অন্য এপলিকেশনকে বিভিন্ন সার্ভিস দেয়ার লক্ষে বা ডাটা বিনিময়ের জন্য প্রদান করে থাকে। [সম্পাদনা] বর্ণনা কোন এপলিকেশনের এ. পি. আই. -এর প্রধান কাজ হল কিভাবে একটি কম্পিউটার এপলিকেশন বা একজন সফটওয়্যার ডেভেলপার ঐ এপলিকেশনের বিভিন্ন ফাংশনের একসেস পদ্বতিকে বর্ননা করা। এর জন্য ঐ এপলিকেশনের ফাংশনের সোর্সকোড একসেস করার বা সোর্সকোডের পূর্ণ ব্যাখ্যা জানার প্রয়োজন পড়ে না। এ. পি. আই. একটি আবস্ট্রাক্ট ধারণা, যেহেতু এটি একটি ইন্টারফেস। [সম্পাদনা] ব্যবহার কম্পিউটার প্রোগ্রামাররা প্রায়ই অপারেটিং সিস্টেমের এ. পি. আইকে মেমোরী বণ্টন এবং ফাইল একসেস করতে ব্যবহার করেন। বিভিন্ন সিস্টেম ও এপলিকেশন এ. পি. আই-এর সুবিধা দেয়। এদের মধ্যে গ্রাফিক্স সিস্টেম,ডাটাবেজ, নেটওর্য়াক, ওয়েব সার্ভিস এমনকি কম্পিউটার গেমস উল্লেখযোগ্য। অনেক ক্ষেত্রেই এ. পি. আই সফটওয়্যার ডেভেলপমেন্ট কিটের সংক্ষেপে এস. ডি. কের ,অংশ হিসাবে থাকে। কিন্তু একটি সফটওয়্যার ডেভেলপমেন্ট একটি কিট এ. পি. আই ছাড়াও অন্যান্য টুল, এমনকি হার্ডওয়ারও থাকে। তাই এস. ডি. কে এবং এ. পি. আই.কে আক্ষরিক অর্থে পরস্পর বিনিময় যোগ্য নয়। এ. পি. আই-এর জন্য বিভিন্ন ডিজাইন মডেল আছে। মূলত ফাংশন,প্রসিডিউর, ভেরিয়েবল এবং ডাটা স্ট্রাকচারের নিয়ে গঠিত একটি সেটের দ্রুত কাজ সম্পাদনের অভিপ্রায়েই ইন্টারফেসের ব্যবহার। এ. পি. আই কিভাবে বিভিন্ন ফাংশনকে কাজ করায় তা প্রোগ্রামারের জানার প্রয়োজন হয় না। এতে এ. পি. আই.-এর কোডকে না ভেঙেও বিভিন্ন ফাংশনের উন্নতি সাধন করা যায়। [সম্পাদনা] উদাহরণ পিসি বাওস কল ইন্টারফেস সিঙেল উনিক্স স্পেসিফিকেশন মাইক্রোসফট ইউন ৩২ এ. পি. আই জাভা প্লাটফোর্ম , এনটারপ্রাইজ এডিশন এ. পি. আই মাইক্রোসফট ইউনডোজ ডাইরেক্ট এক্স গুগল ম্যাপ এ. পি. আই ওর্য়াল্ড অফ ওয়ারক্রাফ্ট এ. পি. আই এপল ম্যাকিন্টশ, সংক্ষেপে ম্যাক, একটি বিখ্যাত কম্পিউটার সিরিজ। যুক্তরাষ্ট্রের কম্পিউটার প্রযুক্তি বিষয়ক এবং কম্পিউটার নির্মাণকারী প্রতিষ্ঠান অ্যাপল কম্পিউটার এ ধরনের কম্পিউটার বাজারে নিয়ে আসে। আই বি এম প্রস্তুতকৃত কম্পিউটারের শক্ত প্রতিদ্বন্দ্বী হিসাবে আবির্ভাব। এপল ই প্রথম গ্রাফিক্স আইকন সম্বলিত অপারেটিং সিসটেম উপহার দেয়। এটি শুরু থেকে এখন পর্যন্ত ব্রান্ড কম্পিউটার তৈরি করে যাচ্ছে, এর কোন ক্লোন হয় না। অ্যাপাচি সফটওয়্যার ফাউন্ডেশন (ASF) একটি অলাভজনক কর্পোরেশন (মার্কিন যুক্তরাষ্ট্রের 501(c)(3) আইন অনুযায়ী)। অ্যাপাটি এইচটিটিপি ওয়েব সার্ভারসহ অন্যান্য অ্যাপাচি সফটওয়্যার প্রকল্পকে সহায়তা করার লক্ষে কাজ করে এই প্রতিষ্ঠানটি। ১৯৯৯ সালের জুন মাসে অ্যাপাচি গ্রুপ এবং যুক্তরাষ্ট্রের Delaware প্রতিষ্ঠানের সাথে সমন্বিতভাবে এই এএসএফ তৈরী করা হয়েছিল।[১] .[২] অ্যাপাচি সফটওয়্যার ফাউন্ডেশন একটি বিকেন্দ্রীক ডেভলপার কমিউনিটি। তারা যে সকল সফটওয়্যার ডেভলপ করে থাকেন সেগুলো অ্যাপাচি সফটওয়্যার লাইসেন্সের অধিনে বিতরণ কর হয় এবং এই কারণে এগুলো ফ্রি এবং ওপেন সোর্স সফটওয়্যার (FOSS) । অ্যাপাটি প্রকল্পসমূহ সমন্বিত মুক্ত প্রোগ্রামিং এবং ডেভলপমেন্ট পদ্ধতিতে পরিচালনা করা হয়। প্রতিটি প্রকল্প ব্যবস্থাপনার দায়িত্ব নিয়ে থাকেন একদল সক্রিয় এবং দক্ষ কন্ট্রিবিউটর যারা নিয়মিতভাবে ঐ নির্দিষ্ট প্রকল্প অবদান রাখেন। অ্যাপাচি ফাউন্ডেশনের সদস্যপদ লাভকরনে সেই সকল স্বেচ্ছাসেবক যারা নিয়মিতভাবে অ্যাপাচি প্রকল্পসমূহে অবদান রাখেন। অ্যাপাচি ফাউন্ডেশনকে দ্বিতীয় প্রজন্মের[৩] মুক্ত সোর্স প্রতিষ্ঠান বলা হয়ে থাকে। অ্যাপাচি ফাউন্ডেশনের কার্যতালিকায় রয়েছে এখানে কর্মরত স্বেচ্ছাসেবকদের আইনগত কাজে সহায়তা করা [৪] এবং অনুমতি ছাড়া অ্যাপাচি ব্র্যান্ড নামটি ব্যবহার করছে এমন প্রতিষ্ঠানসমূহের বিপক্ষে ব্যবস্থা নেয়া। এর পাশাপাশি অ্যাপাচি সফটওয়্যার ফাউন্ডেশন প্রতিবছরই একাধিক অ্যাপাচিকন কনফারেন্সের আয়োজন করে থাকে যেখানে অ্যাপাচি প্রকল্পসমূহ, এর সহায়ক প্রযুক্তিসমূহ প্রদর্শিত হয়ে থাকে। একই সাথে অ্যাপাচি ডেভলপারদের জন্য মিলনমেলারও আয়োজন করা হয়ে থাকে। সূচিপত্র [আড়ালে রাখো] ১ ইতিহাস ২ প্রকল্পসমূহ ৩ বোর্ড অব ডিরেক্টরস ৪ আরও দেখুন ৫ টীকা ৬ অধিক তথ্যের জন্য ৭ বহিঃসংযোগ [সম্পাদনা] ইতিহাস অ্যাপাচি সফটওয়্যার ফাউন্ডেশনের ইতিহাস অ্যাপাচি এইচটিটিপি সার্ভারের সাথে সম্পর্ক যুক্ত। অ্যাপাচি সার্ভারের কাজ শুরু হয়েছিল ১৯৯৪ সালে। আটজন ডেভলপারের একটি দল NCSA HTTPd ডেমন নিয়ে কাজ শুরু করেছিলেন। এই দলটি অ্যাপাচি গ্রুপ নামে পরিচিত। ২৫ মার্চ ১৯৯৯ তারিখে অ্যাপাচি সফটওয়্যার ফাউন্ডেশন প্রতিষ্ঠা করা হয়। [১] অ্যাপাচি সফটওয়্যার ফাউন্ডেশনের প্রথম অফিসিয়াল সভা অনুষ্ঠিত হয় ১৩ এপ্রিল ১৯৯৯ সালে। সেখানে অ্যাপাচি সফটওয়্যার ফাউন্ডেশনএর প্রাথমিত সদস্য তালিকা নিয়ে আলোচনা করা হয়। প্রথমিকভাবে যারা ফাউন্ডেশনের সদস্যপদ লাভ করেন তারা হলেন: Brian Behlendorf, Ken Coar, Mark Cox, Lars Eilebrecht, Ralf S. Engelschall, Roy T. Fielding, Dean Gaudet, Ben Hyde, Jim Jagielski, Alexei Kosut, Martin Kraemer, Ben Laurie, Doug MacEachern, Aram Mirzadeh, Sameer Parekh, Cliff Skolnick, Marc Slemko, William (Bill) Stoddard, Paul Sutton, Randy Terbush and Dirk-Willem van Gulik.[৫] পরবর্তীতে একাধিক সভার মাধ্যমে বোর্ড মেম্বার এবং আইনগত বিভিন্ন বিষয় নিয়ে আলোচনার মাধ্যমে সমাধান করা হয়। ১ জুন, ১৯৯৯ তারিখ থাকে এই প্রতিষ্ঠানটি পূর্ণাঙ্গভাবে তার কার্যকর্ম শুরু করে।[২] অ্যাপ্‌ল কম্পিউটার (ইংরেজি ভাষায়: Apple Computer) যুক্তরাষ্ট্র 'র একটি ব্যক্তিগত কম্পিউটার, কম্পিউটার যণ্ত্রাংশ ও সফটওয়্যার নির্মাতা প্রতিষ্ঠান। এটি প্রথম সফল ব্যক্তিগত কম্পিউটার নির্মাতা প্রতিষ্ঠান। অ্যাপ্‌লই গ্রাফিকাল ইউজার ইন্টারফেস কে সবচেয়ে জনপ্রিয় করে। এর সদর দপ্তর যুক্তরাষ্ট্রের ক্যালিফোর্নিয়া রাজ্যের কুপার্টিনো নামক স্থানে অবস্থিত। সূচিপত্র [আড়ালে রাখো] ১ ইতিহাস ২ সাফল্যগাথা ৩ তথ্যসূত্র ৪ বহিঃসংযোগ [সম্পাদনা] ইতিহাস অ্যাপ্‌ল কম্পিউটারকে স্টিফেন ভোজনিয়াকের স্বপ্নের সফল বাস্তবায়ন বলা যায়।তার স্বপ্ন ছিল নিজে কম্পিউটার তৈরি করা। ১৯৭৫ সালে বাণিজ্যকভাবে সফল প্রথম ক্ষুদ্র কম্পিউটার অলটেয়ার ৮৮০০ বাজারে আসার পর তার স্বপ্ন বাস্তবায়নের সম্ভাবনা দেখা দেয়। হোমব্রিউ কম্পিউটার ক্লাবে (সান ফ্রান্সিসকো 'র উপসাগর তীরবর্তী একটি ক্লাব) বন্ধুদের দ্বারা উৎসাহিত হয়ে তিনি নিজে প্রথম ক্ষুদ্র কম্পিউটার তৈরির পরিকল্পনা করেন। ১৯৭৬ সালে যখন হিউলেট প্যাকার্ড কোম্পানি যেখানে তিনি একজন প্রকৌশলী হিসেবে কাজ করতেন, তার পরিকল্পনার প্রতি ঔদাসীন্য প্রদর্শন করে তখন তিনি তার এক উচ্চ মাধ্যমিকের সহপাঠি স্টিভেন পল জবস কে সাথে নিয়ে অ্যাপ্‌ল কম্পিউটার প্রতিষ্ঠা করেন। জব্‌সের পারিবারিক গ্যারেজে অ্যাপ্‌ল কম্পিউটারের কার্যক্রম শুরু হয়। তখন ভোজনিয়াকের বয়স ছিল ২৬ এবং জব্‌সের ২১। অ্যাপ্‌লের জন্য জব্‌স তার ভোক্সওয়াগন মিনিবাস এবং ভোজনিয়াক তার প্রোগ্রামেবল ক্যালকুলেটর বিক্রি করে দেন। তাদের প্রথম উদ্ভাবন ছিল একটি সাধারণ সার্কিট বোর্ড। কিন্তু জব্‌সের উদ্যোগে এর ১৯৭৭ সালের ভার্সনটি একটি স্বয়ংক্রিয় যণ্ত্রে পরিণত হয় যাতে কেস হিসেবে ইস্পাত 'র বদলে প্লাস্টিক ব্যবহৃত হয়। এটি অ্যাপ্‌ল ২ হিসেবে পরিচিত হয়। পেশাদার ব্যবস্থাপনার প্রয়োজন অনুভব করে জব্‌স প্রথমে বিখ্যাত জনসংযোগ বিশেষজ্ঞ রেজিস ম্যাক কেনা কে কোম্পানির প্রচারণার জন্য যোগ দিতে অনুরোধ জানান এবং সফল হন। পরবর্তীতে ইন্টেল কর্পোরেশন 'র প্রাচীন অভিজ্ঞ ব্যক্তি মাইকেল মার্ককুলা 'র কাছ থেকে একটি বড় বিনিয়োগের ব্যবস্থা করেন। মার্ককুলা অ্যাপ্‌লের সর্ববৃহৎ শেয়ারগ্রাহকে পরিণত হয়। [সম্পাদনা] সাফল্যগাথা ১৯৭৮ সালে ভোজনিয়াক একটি স্বল্প মূল্যের হার্ড ডিস্ক ড্রাইভ তৈরি করেন যা নির্ভরযোগ্যতা অর্জন করে। এর স্পিড বেশী হওয়ায় অ্যাপ্‌ল ২ কম্পিউটার অনেক নিবেদিতপ্রাণ প্রোগ্রামারদের পছন্দের কম্পিউটারে পরিণত হয়। এটি বাজারজাত করার পরপরই এর জন্য বোস্টন 'র দুজন প্রোগ্রামার ড্যান ব্রিকলিন ও বব ফ্রাংকস্টন ভিসি ক্যাল্‌ক নামক একটি প্রোগ্রাম তৈরি করে যা হার্ড ডিস্ক ব্যবহারকে অনেক সহজ করে দেয়। ফলে অ্যাপ্‌লের হার্ড ডিস্কের বাজার বৃদ্ধি পায়। বিশেষত ১৯৯০ সালের পরপর শিক্ষা প্রতিষ্ঠানসমূহে এর ব্যবহার দ্রুত ছড়িয়ে পড়ে। 