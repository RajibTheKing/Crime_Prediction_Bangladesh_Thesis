অস্টিওপোরোসিস এক ধরনের হাড়ের অসুখ যাতে হাড় ক্ষয়িষ্ণু এবং শেষাবধি দুর্বল ও ভঙ্গুর হয়ে পড়ে। বিশ্বে প্রথম কয়েকটি মারাত্মক রোগের ভেতর অস্টিওপোরোসিসের অবস্থান তৃতীয়। অস্টিওপোরোসিস সরাসরি মৃত্যুর কারণ নয় ; তবে অস্টিওপোরোসিসজনিত জটিলতার কারণে মানুষের মৃত্যু হয়। প্রধানত দুই ধরনের অস্টিওপোরোসিস হয়: প্রাইমারি ও সেকেন্ডারি অস্টিওপোরোসিস। প্রাইমারি অস্টিওপোরোসিস দুটি কারণে হয়। একটি বয়সের বৃদ্ধির ফলে। একে বলা হয় "সিনাইল অস্টিওপোরোসিস"। আরেকটি হলো মহিলাদের মাসিক রজ:স্রাব বন্ধ হয়ে যাওয়ার পর সূচিত পোস্টমেনোপোজাল অস্টিওপোরোসিস। বিভিন্ন রকম ওষুধ গ্রহণজনিত কারণে সেকেন্ডারি অস্টিওপোরোসিস হয়ে থাকে। যেমন:- অ্যাজমা রোগীরা প্রচুর স্টেরয়েড গ্রহণ করার কারণে অস্টিওপোরোসিসে আক্রান্ত হয়ে পড়ে। এ ছাড়া বিভিন্ন হরমোনের বৈষম্যতা জাতীয় অসুখ যেমন- হাইপোথাইরয়ডিসম, হাইপারথাইরয়ডিসম, ডায়াবেটিস খেলাইটাস হলেও ধীরে ধীরে সেকেন্ডারি অস্টিওপোরোসিস হয়ে থাকে। মহিলাদের ইস্ট্রোজেন নামক হরমোন হাড়কে মজবুত করতে খুব গুরুত্বপূর্ণ ভূমিকা পালন করে। মাসিক বন্ধ হয়ে যাওয়ার পর ইস্ট্রোজেন হরমোন কমে যাওয়ায় হাড়ের ক্ষয় বেড়ে যায় এবং হাড়ের গঠন দুর্বল হয়ে পড়ে। "বোন মিনারেল ডেনসিটি টেস্ট" এবং "এক্স-রে" ইত্যাদি পরীক্ষার মাধ্যমে এই রোগের আক্রমণ সম্পর্কে নিশ্চিত হওয়া যায়। অস্থি কলা মেরুদণ্ডী প্রাণীদের দেহের অস্থিনির্মিত অন্তঃ কঙ্কাল গঠনকারী একটি কঠিন যোজক কলা (অন্যান্য কঠিন যোজক কলার উদাহরণ হল হাড়ের কিছু অংশের তরুণাস্থি ও দাঁতের ডেন্টিন, সিমেন্ট এবং এনামেল)। অস্থি অর্থাৎ হাড়। এক একটি হাড় বা অস্থি একেকটি অঙ্গ। কিন্তু সেই অঙ্গের মধ্যে অনেক রকম কলা আছে। এদের মধ্যে কঠিন অংশ অস্থি কলা দিয়ে তৈরী। কিন্তু এছাড়াও থাকে কঠিন কিন্তু অস্থির থেকে অপেক্ষাকৃত নরম অংশ তরুণাস্থি কলা, হাড়ের ফাঁপা অংশের ভিতরে অস্থিমজ্জা যা মানবশরীরের প্রধান হিমাটোপোয়েটিক বা রক্ত উৎপাদনকারী কলা, এবং হাড়ের বাইরের আবরণ পেরিঅস্টিয়াম ইত্যাদি বিভিন্ন ধরণের কলা। অস্থিকলার মধ্যে কোষের থেকে ধাত্র বেশী। এবং এই ধাত্র খনিজ কেলাসাদি দ্বারা অস্মীভূত হয়ে অস্থিকে কাঠিন্য দেয়। সাধারণতঃ অন্তঃকঙ্কাল ভ্রুণ অবস্থায় তরুণাস্থি কলা হিসাবে প্রথমে তৈরি হয় এবং বৃদ্ধির সঙ্গে সঙ্গে তার কিছু কিছু অংশ অস্থি দ্বারা প্রতিস্থাপিত হতে থাকে। সূচিপত্র [আড়ালে রাখো] ১ অস্থি কলার কোষ ২ অস্থিকলার ধাত্র ৩ অস্থিকলার গঠন ৪ অস্থিকলার কার্য [সম্পাদনা] অস্থি কলার কোষ অস্থি কলায় নিম্ন লিখিত রকম কোষ দেখা যায়ঃ অস্টিওব্লাস্ট (জায়মান অস্থিকোষ, একটি করে নিউক্লিয়াস, কোষ বিভাজনে অক্ষম) অস্টিওসাইট (পরিণত অস্থিকোষ, একটি নিউক্লিয়াস, বিভাজনে অক্ষম) অস্টিওক্লাস্ট (অস্থি-বিগলক কোষ, বহু নিউক্লিয়াস) অস্থি-আবরক কোষ (বোন লাইনিং সেল) অস্টিওসাইট প্রোজেনিটর বা প্রাক-অস্থি কোষ যারা অস্টিওব্লাস্ট অথবা তরুণাস্থি কোষ দুইতেই রূপান্তরিত হতে পারে, বিভাজনক্ষম। [সম্পাদনা] অস্থিকলার ধাত্র হ্যাভারসিয়ান সিস্টেম অস্থিকলার কঠীন ধাত্র ধাপে ধাপে তৈরি হয়। অস্থি তৈরির প্রথম ধাপে তরুণাস্থির ছাঁচ ধিরে ধীরে অস্টিওক্লাস্টের অনুপ্রবেশে বিগলিত হতে থাকে এবং তার মধ্যে রক্তবাহের প্রবেশ ঘটে। রক্তবাহদের চতুর্দিকে চক্রাকারে স্তরে স্তরে সজ্জিত অস্টিও ব্লাস্ট দ্বারা তাদের চারিদিকে প্রথমে অস্টিওয়েড নামের নরম ধাত্র নিঃসৃত হয়। তার মধ্যে পরবর্তীতে ভিটামিন ডি-র প্রভাবে অস্টিওব্লাস্ট দ্বারা নিঃসৃত ক্যালসিয়াম, ম্যাগনেসিয়াম ফসফেট ইত্যাদি আয়নের উপর অস্টিওব্লাস্টের মধ্যে প্রস্তুত নিঃসৃত অ্যাল্কালাইন ফসফাটেজ উৎসেচকের ক্রমবর্ধমান বিক্রিয়ায় উৎপন্ন হাইড্রক্সি-অ্যাপাটাইটের কেলাস জমা হয়ে অস্থি অশ্মীভূত হয়। এই কঠিন কলা দ্বারা ল্যাকুনা অর্থাৎ ছোট ছোট কোটরে আবদ্ধ অস্টিওব্লাস্টগুলিও অস্টিওসাইট বা অস্থিকোষে পরিবর্তিত হয়। অস্টিওক্লাস্টরা পুরোনো অস্থিকে বিগলিত করে নতুন অস্থি তৈরি করার পথ করে দেয়। অস্থিকলায় অজৈব খনিজ লবণই প্রধান হলেও এর জৈব অংশের (বিশেষ করে অশ্মীভূত হবার আগে যে অস্টিওয়েড থাকে তার) মধ্যে আছে নানা প্রোটিন। তাদের মধ্যে মুখ্য হলঃ কোলাজেন (৯০%), ফাইব্রোনেকটিন, অস্টিওনেক্টিন, অস্টিওপন্টিন, অস্টিওক্যালসিন, অস্টিওপ্রোতেগ্রিন ইত্যাদি। [সম্পাদনা] অস্থিকলার গঠন আণুবীক্ষণিক ভাবে দেখলে সদ্যজোড়া লাগা ভাঙা হাড়ে ও ভ্রুণের হাড় হল উওভেন বোন (woven bone অর্থাৎ সদ্য"বোনা" হাড়) যাতে কোষ বেশী থাকে ও ধাত্র একটু এলোমেলো ভাবে সংগঠিত থাকে। কিন্তু বাকি সমস্ত রকম পরিণত অস্থি অর্থাৎ কম্প্যাক্ট বোন (compact bone) ও মজ্জার মধ্যে ঠেকা দেওয়ার জন্য হাড়ের হালকা জালি দিয়ে ভরতি ফাঁপা অর্থাৎ স্পঞ্জি বোন বা ট্রাবেকুলার বোন (spongy or trabecular bone) এক বিশেষ রকমের সজ্জা দ্বারা প্রস্তুত যার নাম বলে হ্যাভারসিয়ান সিস্টেম। কঠিন ধাত্রের মধ্যে ল্যাকুনাতে আবদ্ধ অস্টিওসাইটরা একে অপরকে নড়েচড়ে স্পর্শ করতে না পারলেও ক্যানালিকুলা অর্থাৎ খুব সরু সরু নালিকা দিয়ে তারা অপরের সঙ্গে যুক্ত থাকে, এবং হাভারসিয়ান নালি নামে রক্তবাহ ও স্নায়ুধারী লম্বা লম্বা নালীর চারিদিকে সমকেন্দ্রিক চক্রাকারে সজ্জিত অস্টিওসাইটদের অনেক স্তর মিলে একেকটি হ্যাভারসিয়ান সিস্টেম বা অস্টিয়ন তৈরি করে। দুই স্তর অস্টিওসাইটদের মধ্যের যোজক কলাস্তর হল ভিতরের সারির অস্টিওসাইটদের দ্বারা নিঃসৃত অস্টিওয়েডের স্তর। এই অস্থিকলাধাত্রের স্তর হল এক একটি ল্যামেলা, বহুবচনে ল্যামেলি। একেকটি ল্যামেলা ৩-৭ মাইক্রন পুরু এবং একটি অস্টিয়নে ২০টি পর্যন্ত ল্যামেলা থাকতে পারে, ফলে একেকটি অস্টিয়নের ব্যাস হতে পারে ২০০ থেকে ৩০০ মাইক্রন। অস্টিয়নের মধ্যের সমকেন্দ্রিক ল্যামেলা ছাড়াও আরো দুধরণের ল্যামেলা হয়। পরিধিস্থিত (সারকামফারেন্সিয়াল) বা পেরিঅস্টিয়াল ল্যামেলা যা পুরো অস্থিকে সবেচেয়ে বাইরে থেকে বেষ্টন করে, এবং ইন্টারস্টিসিয়াল ল্যামেলা যা অস্টিয়নগুলির ফাঁকে ফাঁকে থাকে। এগুলি আসলে পুরোনো অস্টিয়নের বা উওভেন বোনের ধ্বংসাবশেষ। পুরোনো অস্থি এক বিশেষ ব্যবস্থা দ্বারা এক এক সার অস্টিওক্লাস্ট ও তাদের পিছনে অনুবর্তী সারি সারি অস্টিওব্লাস্টের সুড়ঙ্গ খোড়া ও বোজানোর পর্যায়ক্রমিক ক্রিয়ায় দশকের ব্যবধানে আস্তে আস্তে পুরোপুরি নতুন অস্থি দ্বারা পুনর্নির্মিত হয়। নতুন ল্যামেলাগুলির ফাঁকে ফাঁকে কিছু পুরোনো ল্যামেলার গোঁজা থেকে যায় -- সেগুলিই তখন ইন্টারস্টিসিয়াল ল্যামেলা। অস্থি পুনর্গঠনের সময় কিছু কেন্দ্রাতিগ নালির সৃষ্টি হয় যাদের নাম ভল্কম্যানের নালি। এরা হ্যাভারসিয়ান নালীদের সঙ্গে লম্বভাবে থাকে এবং একে অপরের সঙ্গে ও পেরিঅস্টিয়ামের সঙ্গে যুক্ত থাকে। কোলাজেন নানারকম হয়। অস্থি কলায় থাকে কোলাজেন১ যা কোলাজেন-দের মধ্যে দৃঢ়তম (তুলনায় তরুণাস্থিতে থাকে কোলাজেন ২), এবং কোলাজেন১-এর তন্তুগুলি এক একটি ল্যামেলা বা পাত-এ সমান্তরাল থাকে, কিন্তু দুটি সংলগ্ন ল্যামেলাতে তাদের অভিমুখ ভিন্ন থাকে ফলে বিভিন্ন দিকে দৃঢ়তা বৃদ্ধি পায় (অনেকটা প্লাইউডের মত)। হাইড্রক্সিঅ্যাপাটাইট কেলাসিত হবার সময় এই তন্তুগুলির ফাঁকে ফাঁকে তন্তুগুলির সমান্তরালে বিন্যস্ত হয়। এই খনিজ কেলাস অস্থিকে চাপ সহ্য করার ক্ষমতা দেয়। কিন্তু টান সহ্য করার ক্ষমতা আসে কোলাজেন তন্তুগুলি থেকে। অস্থিচূর্ণকে জলে দিয়ে অনেক্ষণ গরম করে ফোটালে কোলাজেনের তন্তুগুলি ডিনেচার হয়ে যায় অর্থাৎ তাদের বিনুনি ও ভাঁজ খুলে যায় এবং তার ফলে যে জেলির মত পদার্থ তৈরি হয় তার নাম জিলেটিন। বাজারে যে জিলেটিন বা "জেলো" পাওয়া যায় তা প্রধানতঃ গরুর অস্থিচূর্ণ হতে প্রস্তুত। [সম্পাদনা] অস্থিকলার কার্য পেশী অঙ্গ ও নরম কলাসমূহের ভরবহন ও যান্ত্রিক দৃঢ়তা প্রদান। চলাচলের জন্য লিভার-হিসাবে কাজ। দেহের অন্তর্বর্তী নরম অঙ্গগুলিকে চোট আঘাত থেকে রক্ষা করা ক্যালসিয়াম ফসফেটের বৃহত্তম আধার হিসাবে দেহে তাদের পরিমাণ নিয়ন্ত্রণ। অস্বভাবী মনোবিজ্ঞান (ইংরেজি ভাষায়: Abnormal psychology) মনোবিজ্ঞানের একটি ফলিত শাখা যেখানে অস্বভাবী (abnormal) অভিজ্ঞতা ও আচরণ (যেমন নিউরোসিস, সাইকোসিস এবং মানসিক প্রতিবন্ধিতা) কিংবা কিছু অদ্যাবধি দুর্বোধ্য কিছু অবস্থা (যেমন স্বপ্ন এবং সম্মোহন) নিয়ে গবেষণা করা হয় যাতে আচরণের অস্বভাবী বিন্যাসগুলি বোঝা যায় এবং এগুলি পরিবর্তন করা যায়। "অস্বভাবী" বলতে কী বোঝায় তা কাল ও সংস্কৃতিভেদে, এমনকি একই সংস্কৃতির মধ্যে ব্যক্তিভেদে ভিন্ন হয়ে থাকে। কোন ব্যক্তির জিনগত কাঠামো, শারীরিক অবস্থা, শিক্ষণ ও যুক্তিনির্মাণ, এবং সামাজিকীকরণ ইত্যাদি চলকগুলি কোন ব্যক্তির কাজের ধারা অস্বভাবী কি না, তার উপর প্রভাব ফেলে। অ্যাকিলিস টেন্ডন পায়ের গোড়ালির পশ্চাৎ অংশে অবস্থিত মানবদেহের বৃহত্তম ও দীর্ঘতম টেন্ডন, যার দ্বারা গ্যাস্ট্রকনেমিয়াস, সোলিয়াস ও প্ল্যান্টারিস পেশী তিনটিকে গোড়ালি-শীর্ষে ক্যালকেনিয়াস অস্থিতে সংযুক্ত করে। গ্রিক পুরাণের অ্যাকিলিসের গল্প অনুসারে এই পেশীটির নামকরণ হয়েছে। গোড়ালির পশ্চাৎদৃশ্যে অ্যাকিলিস টেন্ডন। গ্যাস্ট্রকনেমিয়াস পেশীকে কেটে ভিতরে সোলিয়াস পেশীটিকে দেখানো হয়েছে গোড়ালির পার্শ্বদৃশ্যের রেখাচিত্রে অ্যাকিলিস টেন্ডনের অস্থিতে সংযোগ দেখানো হয়েছে অ্যাকুয়াস হিউমার চোখের জলীয় পদার্থ বিশেষ। অ্যানথ্রাক্স একটি বিষম রোগ, যা ব্যাসিলাস অ্যান্থ্রাসিস (Bacillus anthrasis) নামক ব্যাকটেরিয়ার কারণে হয়ে থাকে। ব্যাসিলাস গনের অন্যান্য সদস্যের মতো অ্যানথ্রাক্সের জীবাণু Bacillus anthracisও প্রতিকূল পরিবেশে স্পোর হিসাবে সুপ্ত অবস্থায় বেঁচে থাকতে পারে। সুপ্ত দশায় এই জীবাণু শতাব্দীর পর শতাব্দীও টিকে থাকতে পারে।[১] সব মহাদেশে, এমনকি কুমেরুতেও এরকম স্পোর পাওয়া গেছে। [২] নিঃশ্বাসের সাথে, ত্বকের ক্ষত দিয়ে, কিংবা খাদ্যের মাধ্যমে এই জীবাণুর স্পোর দেহে প্রবেশ করার পরে পুনরায় সক্রিয় হয়ে উঠে এবং দ্রুত বংশবৃদ্ধি করে। অ্যানথ্রাক্স সাধারণত বন্য এবং গৃহপালিত লতাপাতাভোজী স্তন্যপায়ী প্রাণীদের আক্রান্ত করে। এ সকল প্রাণী ঘাস খাওয়ার সময় বা মাঠের চরার সময় খাওয়ার সাথে বা শ্বাস-প্রশ্বাসের মাধ্যমে স্পোর প্রাণীর ভিতরে গিয়ে আক্রান্ত হয়। লতাপাতা বা ঘাস খাওয়ার সময়ই বেশির ভাগ প্রাণী অ্যানথ্রাক্সে আক্রান্ত হয়। মাংসাশী প্রাণী একই পরিবেশে বাস করে অথবা আক্রান্ত প্রাণী খাওয়ার ফলে অ্যানথ্রাক্সে আক্রান্ত হয়। আক্রান্ত প্রাণীর সংস্পর্ষে বা আক্রান্ত প্রাণীর মাংস খাওয়ার ফলে অ্যানথ্রাক্স মানুষের শরীরেও সরাসরি সংক্রমণ হতে পারে। অ্যানথ্রাক্স স্পোর ইন ভিট্রো (টেস্ট টিউব) পদ্ধতিতে তৈরি করা যায়, যা জৈবিক অস্ত্র হিসেবে ব্যবহৃত হয়। অ্যানথ্রাক্স সরাসরি এক আক্রান্ত পশু বা ব্যক্তির থেকে অন্য পশু বা ব্যক্তির শরীরে ছড়ায় না, এটি স্পোরের মাধ্যমে এর সংক্রমিত হয়। এর স্পোর জামা কাপড় বা জুতার মাধ্যমে বহন করা যায়। অ্যানথ্রাক্স আক্রান্ত জীবের মৃত দেহ অ্যানথ্রাক্স স্পোরের একটি অন্যতম উৎস। অ্যানথ্রাক্স নামটি এসেছে গ্রিক শব্দ অ্যানথ্রাক্স থেকে যার অর্থ কয়লা। ১৮৭৫ সালে জার্মান বিজ্ঞানী রবার্ট কচ প্রথম অ্যানথ্রাক্স সৃস্টিকারী ব্যাকটেরিয়া শনাক্ত করেন। [৩][৪] অ্যানথ্রাক্স আক্রান্ত হওয়ায় সৃষ্ট ক্ষত [সম্পাদনা] চিকিৎসা মানুষ থেকে মানুষে অ্যানথ্রাক্স ছরায় না কিন্তু মানুষের শরীর এবং পোষাক অ্যানথ্রাক্স জিবানু বহন করতে পারে। শরির থেকে জীবানু দুর করার জন‍্য অ‍্যান্টিব‍্যকটেরিয়াল সাবান দিয়া গোসল করতে হবে। গোসলের পানি ব্লিচ বা কোনো অ‍্যান্টিব‍্যকটেরিয়াল দ্বারা শুদবধ করতে হবে। জীবানু আক্রা্নত জিনিসপত্র ৩০ মিনিটের অধিক সময় ধরে ফুটাতে হবে। কোনো জায়াগা থেকে জীবানু ধ্বংসে ক্লোরিন ব্লিচ কাযর্করী নয় বরং এক্ষেত্রে ফরমালডীহাইড ব‍্যবহার করতে হবে। আক্রান্ত বাক্তির কাপড় পুড়িয়ে ফেলা জীবানু ধ্বংসের একটি কাযর্কর পদ্ভতি। মানুষ আক্রান্ত হবার পর যত দুত সম্ভব অ্যানথ্রাক্স জীবানুনাষক দিতে হবে , যত দেরি হবে জীবনের ঝূকি তত বারবে। মানুষের জন‍্য অ্যানথ্রাক্স ভ‍্যাক্সিন প্রথম আসে ১৯৫৪ সালে[৫]। অ্যান্টিবায়োটিক(Antibiotics) কয়েকধরণের জৈব-রাসায়নিক ঔষধ যা অণুজীবদের (বিশেষ করে ব্যাক্টেরিয়া) নাশ করে বা বৃদ্ধিরোধ করে। সাধারানতঃ এক এক অ্যান্টিবায়োটিক এক এক ধরণের অণুজীব তৈরি করে ও অন্যান্য অণুজীবের বিরুদ্ধে কাজ করে। বিভিন্ন ব্যাক্টেরিয়া(Bacteria) ও ছত্রাক(Fungi) অ্যান্টিবায়োটিক তৈরি করে। "অ্যান্টিবায়োটিক" সাধারণভাবে ব্যাক্টেরিয়ার বিরুদ্ধে ব্যাবহার হয়, ভাইরাসের বিরুদ্ধে কাজ করে না। তবে অ্যান্টিবায়োটিক হল আরও বড় জীবাণু-নাশক শ্রেণীর সদস্য যার মধ্যে আছে নানা প্রকার অ্যান্টি-ভাইরাল (ভাইরাস-নাশক), অ্যান্টি-ফাঙ্গাল (ছত্রাক-নাশক) ইত্যাদি। প্রাকৃতিতেও বহু জীবাণু-নাশক আছে যাদের অনেককেই এখনও ঔষধ হিসাবে পরিক্ষা করে দেখা হয়নি, যেমন ব্যাক্টেরিওসিন (Bacteriocin)- ব্যাক্টেরিয়া দ্বারা নিসৃত কাছাকাছি ধরণের ব্যাক্টেরিয়া-ঘাতক প্রোটিন টক্সিন (বিষ)। সাধারণভাবে অ্যান্টিবায়োটিক শব্দটি ক্ষুদ্র জৈব-রাসায়নিক পদার্থ বোঝায়, বৃহত প্রোটিন নয় বা অজৈব-রাসায়নিক অণু নয়, (যেমন আর্সেনিক) সূচিপত্র [আড়ালে রাখো] ১ আবিষ্কারপূর্ব ইতিহাস ২ আবিষ্কার ৩ ব্যবহারিক প্রয়োগ ৪ অ্যান্টিবায়োটিকের কার্যপদ্ধতি ৫ অ্যান্টিবায়োটিকের ধরণ ৬ অণুজীবের অ্যান্টিবায়োটিক তৈরির কারণ ৭ রোগ প্রতিরোধে অ্যান্টিবায়োটিক ৮ আন্টিবায়োটিক-রোধী (Antibiotic-resistant) ব্যাক্টেরিয়া ৮.১ অ্যান্টিবায়োটিক-রোধী বৈশিষ্ট্যের উদ্ভব ৮.২ আন্টিবায়োটিক-রোধী বৈশিষ্ট্যের বিস্তার ৮.৩ প্রতিকার ৯ আন্টিবায়োটিক-রোধী ব্যাক্টেরিয়া ও বর্তমান পরিস্থিতি ১০ তথ্যসূত্র [সম্পাদনা] আবিষ্কারপূর্ব ইতিহাস প্রাকৃতিক উপাদানের যে রোগ নিরাময়ের ক্ষমতা আছে, তা আন্টিবায়োটিক আবিষ্কারের বহু পূর্বে মানুষের জানা ছিল। শতবর্ষ পূর্বে চীনে সয়াবিনের ছত্রাক(Mould) আক্রান্ত ছানা (Moldy Soybean Curd) বিভিন্ন ফোঁড়ার চিকিৎসায় ব্যবহৃত হত। চীনারা পায়ের ক্ষত সারাবার জন্য ছত্রাক Mould আবৃত পাদুকা (স্যান্ডল) পরত। ১৮৮১ সালে ব্রিটিশ অণুজীব বিজ্ঞানী জন টিন্ডাল (John Tyndall) ছত্রাকের জীবাণু প্রতিরোধী ভূমিকা লক্ষ্য করেন। [১] লুই পাস্তুর এবং জোবার্ট লক্ষ্য করেণ কিছু অণুজীবের উপস্থিতিতে প্রস্রাবে আন্থ্রাক্স ব্যাসিলি (Anthrax) জন্মাতে পারেনা। ১৯০১ সালে এমারিখ (Emmerich) এবং লও (Low) দেখেন যে আন্থ্রাক্স ব্যাসিলি ( Anthrax bacili) আক্রমণ থেকে খরগোশকে বাঁচানো সম্ভব যদি সিউডোমোনাস এরুজিনোসা Pseudomonas aeruginosa নামক ব্যাক্টেরিয়ার তরল আবাদ (Liquid culture) খরগোশের দেহে প্রবেশ (Inject) করানো যায়। তাঁরা মনে করেণ ব্যাক্টেরিয়াটি কোনো উৎসেচক (enzyme)তৈরি করেছে যা জীবাণুর আক্রমণ থেকে খরগোশকে রক্ষা করছে। তাঁরা এই পদার্থের নাম দেন পাইওসায়ানেজ (Pyocyanase)। ১৯২০ সালে গার্থা ও দাথ কিছু গবেষণা করেন এই জাতীয় জীবাণু নাশক তৈরি করতে। তাঁরা অ্যাকটিনোমাইসিটিস (Actinomycetes) দ্বারা প্রস্তুত একধরনের রাসায়নিক পদার্থ খুজে পান যার জীবাণুনাশী ক্ষমতা আছে। তাঁরা এর নাম দেন অ্যাকটিনোমাইসিন। কিন্তু কোনো রোগের প্রতিরোধে এই পদার্থ পরবর্তিতে ব্যবহৃত হয় নাই। এই জাতীয় আবিস্কারের পরও ১৯২৯ সালের আগে অ্যান্টিবায়োটিক এর যুগ শুরু হয় নাই। ১৯২৭ সালে স্যার আলেকজান্ডার ফ্লেমিং (Alexander Fleming) প্রথম অ্যান্টিবায়োটিক পেনিসিলিন আবিষ্কার করেন।[২] [সম্পাদনা] আবিষ্কার Aspergillus একটি ছত্রাক বা মোল্ড প্রথম আন্টিবায়োটিক ১৯২৭ লন্ডনের সেন্ট মেরি হাসপাতালে কর্মরত অণুজীব বিজ্ঞানী আলেকজান্ডার ফ্লেমিং আবিষ্কার করেণ। ফ্লেমিং তার এক পরীক্ষার (Experiment) সময় লক্ষ্য করেণ জমাট আবাদ মাধ্যমে (Solid culture medium) ছত্রাকের উপস্থিতিতে স্ট্যাফাইলোকক্কাস অরিয়াস Staphylococcus aureus নামক ব্যাক্টেরিয়া জন্মাতে পারেনা। আবাদ মাধ্যমে ছত্রাকের উপস্থিতি কাম্য ছিল না, আসলে পরীক্ষাকালীন কোনো অজানা ত্রুটির কারণে ছত্রাক আবাদ মাধ্যমে চলে এসে ছিল। ফ্লেমিং তখন ঐ ছত্রাকের প্রজাতি চিহ্নিত করতে ও তার জীবাণু নাশক বৈশিষ্ট্য পরীক্ষা করতের আগ্রহী হন। ছত্রাকটি ছিল পেনিসিলিয়াম (এখন জানা গেছে পেনিসিলিয়াম ক্রাইসোজেনাম Penicillium chrysogenum প্রজাতির)। ফলে ফ্লেমিং পেনিসিলিয়াম দ্বারা নিসৃত ঐ পদার্থের নাম দেন পেনিসিলিন (Penicillin)। পেনিসিলিয়াম একা নয়, অন্য আর এক প্রকার ছত্রাক প্রজাতি যেমন অ্যাস্পারজিলাস-ও (Aspergillus) পেনিসিলিন তৈরি করতে পারে।[৩] [সম্পাদনা] ব্যবহারিক প্রয়োগ ১৯৪১ সালের ১২ ফেব্রুয়ারি প্রথম পেনিসিলিন মানুষের দেহে প্রয়োগ হয়। অক্সফোর্ডের একজন পুলিশ কর্মকর্তা Staplylococcus দ্বারা আক্রান্ত ছিলেন। পেনিসিলিনের প্রয়োগে তার অবস্থার নাটকীয় উন্নতি ঘটে। কিন্তু পাঁচ দিন পর পেনিসিলিয়ামের সরবরাহ শেষ হয়ে গেলে তিনি আবার আক্রান্ত হয়ে পড়েন, এবং মারা যান। [৪] ১৯৪০-৪১ সালের দিকে বৃটেন দ্বিতীয় বিশ্বযুদ্ধে জড়িয়ে পড়লে পেনিসিলিনের গবেষনার জন্য অর্থ বরাদ্দ কমে যায়। কিন্তু ব্রিটিশ বিজ্ঞানীদের এই আবিষ্কার আমেরিকান বিজ্ঞানীদের দৃষ্টি আকর্ষণ করে। ফলশ্রুতিতে, রকফেলার ফাউন্ডেশন (Rockefeller Foundation)ব্রিটিশ বিজ্ঞানী হ্যারল্ড ডাব্লিউ ফ্লোরে (Harold W. Florey) ও এন.জি. হিটলিকে (N. G. Heatly) আমেরিকায় আমন্ত্রান জানান। ২ জুলাই ১৯৪১ সালে তারা আমেরিকায় পৌছেন এবং বিশ্ববিখ্যাত ছত্রাকবিদ চার্লস থম (Charles Thom) ও আমেরিকার কৃষি বিভাগের (U.S. Department of Agriculture) সাথে আলোচনা করেন। খুব দ্রুতই আমেরিকার কৃষি বিভাগের উত্তর অঞ্চলের গবেষণাগারে তাদের কাজ শুরু হয়। গবেষনাগারটি ছিল ইলিনয়ের (Illiniois) পিওরিয়াতে (Peoria)। ফ্লেমিং যে ছত্রাক পেয়েছিলেন তা ২একক/মিলিলিটার(unit/mililiter) পেনিসিলিন তৈরি করত, কিন্তু কয়েকমাসে আমেরিকাতে বিজ্ঞানীরা প্রায় ৯০০ একক/মিলিলিটার (unit/mililiter)পেনিসিলিন প্রস্তুত করতে সক্ষম হন। বর্তমানে প্রায় ৫০,০০০ একক/মিলিলিটার পেনিসিলিন প্রস্তুত করা সম্ভব হয়েছে। এই সময় অন্যান্য অনেক আন্টিবায়োটিক আবিস্কার হয়। [৫] রেনে ডিউবস (Rene Dubos) গ্রামিসিডিন (Gramicidin) ও টাইরসিডিন(Tyrocidine) আবিস্কার করেন যা গ্রাম পজিটিভ ব্যাক্টেরিয়ার (Gram Positive Bacteria) উপর কাজ করে। বর্তমানেও অনেক আন্টিবায়োটিক আবিস্কার হচ্ছে। এর মধ্যে শুধু ক্লোরামফেনিকলের (Chloramphenicol) ক্লোরামফেনিকল রাসায়নিক সংশ্লেষন সম্ভব হয়েছে। দ্বিতীয় বিশ্বযুদ্ধের সময় মিত্র বাহিনীর সৈন্যদের ক্ষত সারাতে প্রথম পেনিসিলিনের ব্যাপক চাহিদা সৃষ্টি হয়। ব্রিটেন, আমেরিকার বিজ্ঞানীদের সম্মিলিত প্রচেষ্টায়, ফ্লেমিং এর সেই ভুলের কারণে পাওয়া ছাতা এক "যাদু ঔষধ" তৈরে করতে থাকে যা অসংখ্য জীবন বাঁচায়। ১৯৪৫ সালে ফ্লেমিং, আর্নেস্ট চেইন, ও ফ্লোরে চিকিৎসাবিজ্ঞানে তাদের অবদানের জন্য নোবেল পুরস্কার (Nobel Prize) লাভ করেন।[৬] [সম্পাদনা] অ্যান্টিবায়োটিকের কার্যপদ্ধতি বিভিন্ন অ্যান্টিবায়োটিক অণুজীবের বিরুদ্ধে বিভিন্ন ভাবে কাজ করে। তার মধ্যে প্রধান প্রধান উপায় গুলো হলঃ ব্যাক্টেরিয়ার কোষপ্রাচীরের (Cell Wall) পেপ্টাইডোগ্লাইকেন (Peptidoglycan)সংশ্লেষণ বন্ধ করে দেয়: বিটা-ল্যাক্টাম (beta-lactam) অ্যান্টিবায়োটিক (যেমনঃ পেনিসিলিন) কোষ প্রাচীরের পেপ্টাইডোগ্লাইকেন সংশ্লেষন বন্ধ করে দেয়। [৭]দৃঢ়ঃ পেপ্টাইডোগ্লাইকেন স্তরের অভাবে কোষ সাধারণত পানি শোষনের মাধ্যমে মরে যায়। তাছাড়া ব্যাকটেরিয়ার কোষ প্রাচীর কিছু উৎসেচক (enzyme) ধারণ করে যারা পেপ্টাইডোগ্লাইকেনের স্তরকে ভাঙে, যার ফলে নতুন পেপ্টাইডোগ্লাইকেন স্তর সৃষ্টি হতে পারে। কোষের নিজের এমন কিছু পদার্থ আছে যারা এই প্রক্রিয়াকে নিয়ন্ত্রনে রাখে, যেন প্রয়োজনের অতিরিক্ত এবং সবসময় পেপ্টাইডোগ্লাইকেন স্তর ক্ষয় হতে না পারে। পেনিসিলিনের জন্য অনেক ক্ষেত্রে এই সব নিয়ন্ত্রক পদার্থ কোষ থেকে হারিয়ে যায়। ফলশ্রুতিতে, কোষস্থ উৎসেচক পেপটিডোগ্লাইকেন স্তর ভাঙতে থাকে। যে সকল ব্যাক্টেরিয়ার কোষ প্রাচীর নেই, তাদের উপর এই জাতীয় আন্টিবায়োটিক কাজ করতে পারে না। মাইকোপ্লাজমা (Mycoplasma নামক ব্যাক্টেরিয়ার কোষ প্রাচীর পেপ্টাইডোগ্লাইকেন স্তর নেই, ফলে তা পেনিসিলিন-রোধী (Penicillin resistant-পেনিসিলিন রেজিস্ট্যান্ট)। কোষপর্দায় (Cell Membrane) ছিদ্র করে: বিভিন্ন পলিপেপটাইড আন্টিবায়োটিক (যেমন: পলিমিক্সিন (Polymyxin)) ব্যাক্টেরিয়ার কোষঝিল্লি ধবংস কররার ক্ষমতা আছে। এরা কোষঝিল্লির মুখ্য উপাদান ফসফোলিপিড(Phospholipid) নষ্ট করে দেয়। এর ফলে কোষঝিল্লির সাধারণ ভেদ্যতা নষ্ট হয়ে বিভিন্ন গুরুত্বপূর্ণ পদার্থ কোষ থেকে বের হয়ে যায় এবং অবশেষে কোষটি মারা যায়। অনেকগুলি করে রাইবোজোম রেলগাড়ীর বগির মত একই mRNAর রেললাইনের উপর পেছন পেছন চলতে থাকে।এদের মধ্যে যেকোন একটি অ্যান্টিবায়োটিকের কার্যের ফলে অবরুদ্ধ হলে তার পিছনের সব কটিও লাইন দিয়ে আটকে যাবে। রাইবোজোমে প্রোটিন সংশ্লেষণে বাধা সৃষ্টি করে: উদাহরন স্বরুপ, অ্যামাইনোগ্লাইকোসাইড, ম্যাক্রোলাইড, ক্লোরাম্ফেনিকল ও টেট্রাসাইক্লিন জাতীয় অ্যান্টিবায়োটিক। রাইবোজোমে ক্রিয়াকারী অ্যান্টিবায়োটিকের সুবিধা হল এদের বিরুদ্ধে রেজিস্টেন্স হওয়ার প্রবণতা অপেক্ষাকৃত কম, কারণঃ রাইবোজোমীয় আরএনএ জিনগুলির অনেকগুলি করে অনুলিপি (copy) থাকে, তাই একটি রেজিস্ট্যান্ট হয়ে গেলেও যতক্ষণ না অধিকাংশ অনুলিপি রেজিস্টান্ট না হচ্ছে ততক্ষণ অ্যান্টিবায়োটিকের ক্রিয়া বজায় থাকে। অনেকগুলি করে রাইবোজোম রেলগাড়ীর বগির মত একই mRNAর রেললাইনের উপর পেছন পেছন চলতে থাকে। এদের মধ্যে যেকোন একটি অ্যান্টিবায়োটিকের কার্যের ফলে অবরুদ্ধ হলে তার পিছনের সব কটিও লাইন দিয়ে আটকে যাবে। নিউক্লিক এসিড (Nucleic Acid) সংশ্লেষণে বাধা দেয়:বিভিন্ন অ্যান্টিবায়োটিক কোষের ডিএনএ, আরএনএ সংশ্লেষণে বাধা দেয়। যেমন ক্যুইনোলোন জাতীয় অ্যান্টিবায়োটিক ডিএনএ জাইরেজকে স্তব্ধ করে ডিএনএ সংশ্লেষণে বাধা দেয়। আসলে জাইরেজ একধরনের টোপোয়াইসোমারেজ-II উৎসেচক যা সাময়িক সুনিয়ন্ত্রিত দ্বিতন্ত্রীভঙ্গ দ্বারা (double strand breaks) ডিএনএর প্যাঁচ কম বা বেশি করে আবার জুড়ে দিতে পারে। জাইরেজের ক্রিয়ার যে দশায় ডিএনএর দ্বিতন্ত্রী অণুর দুটি তন্ত্রীতে ভঙ্গের সুচনা হয় সেই দশাতেই ক্যুইনোলোন অ্যান্টিবায়োটিক উৎসেচকটিকে আটকে দেয়, ফলে ডিএনএ অণুর মধ্যে অনেক দ্বিতন্ত্রীভঙ্গ (double strand breaks) জড়ো হয়, যা মেরামত না হলে মৃত্যু বা মারাত্মক মিউটেশন ঘটাতে পারে। [সম্পাদনা] অ্যান্টিবায়োটিকের ধরণ রাসায়নিক গঠনের উপর ভিত্তি করে আন্টিবায়োটিককে নানা ভাগে ভাগ করা হয়েছে। এদের মধ্যে গুরুত্বপূর্ণ ভাগ গুলো হল [৮], বিটা-ল্যাক্টাম জাতীয় (beta-lactum) পেনিসিলিন জাতীয় সেফালোস্পোরিন জাতীয় প্রথম শ্রেণীর সেফালোস্পোরিন দ্বিতীয় শ্রেণীর সেফালোস্পোরিন তৃতীয় শ্রেণীর সেফালোস্পোরিন কার্বাপেনেম জাতীয় ইমিপেনেম মেরোপেনেম, ইত্যাদি মোনোব্যাক্টাম জাতীয় অ্যাজট্রিওনাম সালফোনামইড জাতীয় ক্লোরাম্ফেনিকল জাতীয় ক্লোরাম্ফেনিকল, থিয়াম্ফেনিকল, আজিডাম্ফেনিকল, ইত্যাদি কুইনোলোন জাতীয় ন্যালিডিক্সিক অ্যাসিড ফ্লুরোকুইনোলোন জাতীয় নরফ্লক্সাসিন সিপ্রোফ্লক্সাসিন ইত্যাদি ম্যাক্রোলাইড জাতীয় (Macrolides), এরিথ্রোমাইসিন, অ্যাজিথ্রোমাইসিন, স্পাইরামাইসিন ক্লারিথ্রোমাইসিন, ইত্যাদি অ্যামিনোগ্লাইকোসাইড জাতীয় (Aminoglycosides), স্ট্রেপ্টোমাইসিন, জেন্টামাইসিন, সিসোমাইসিন, টোব্রামাইসিন, ইত্যাদি টেট্রাসাইক্লিন জাতীয় (Tetracyclin) টেট্রাসাইক্লিন, ডক্সিসাইক্লিন, মিনোসাইক্লিন, ইত্যাদি পলিপেপটাইড জাতীয়(Polypeptide) পলিমিক্সিন বি, পলিমিক্সিন ই, ব্যাসিট্রাসিন, ক্যাপ্রিয়োমাইসিন, ভ্যাঙ্কোমাইসিন, ইত্যাদি পলিয়িন জাতীয় অ্যাম্ফোটেরিসিন বি, নাইস্টাটিন ইত্যাদি ইমাইডাজোল ফ্লুকোনাজোল, ইট্রাকোনাজোল, ইত্যাদি বেঞ্জোফুরান জাতীয় গ্রিসোফুল্ভিন ইত্যাদি আন্সামাইসিন জাতীয় রিফামাইসিন ইত্যাদি লিনোসামাইড জাতীয় ক্লিন্ডামাইসিন, লিঙ্কোমাইসিন, ইত্যাদি অ্যান্টিবায়োটিকদের আরো বিশদ তালিকা, ব্যবহার ও পার্শপ্রতিক্রিয়ার জন্য দেখুন নিবন্ধ অ্যান্টিবায়োটিক তালিকা [সম্পাদনা] অণুজীবের অ্যান্টিবায়োটিক তৈরির কারণ সাধারণতঃ অণুজীবরা অন্য অণুজীবদের সঙ্গে প্রতিযোগীতায় জয়লাভের জন্য অ্যান্টিবায়োটিক তৈরি করে থাকে। [সম্পাদনা] রোগ প্রতিরোধে অ্যান্টিবায়োটিক বিভিন্ন সংক্রামক রোগ প্রতিরোধে আন্টিবায়োটিক ব্যবহার করা হয়। এর মধ্যে কিছু উদাহরণ দেওয়া হল: মূত্রনালির সংক্রমন(Urinary Tract Infection): গ্রাম নেগেটিভ ব্যাক্টেরিয়া প্রধানত দায়ী, এর প্রতিরোধে বিটা-ল্যাক্টাম জাতীয় আন্টিবায়োটিক যেমন, পেনিসিলিন, সেফালোস্পোরিন, কার্বাপেনেম ব্যবহার করা হয়। যক্ষা(Tuberculosis): অ্যামিনোগ্লাইকোসাইড জাতীয় আন্টিবায়োটিক যেমন স্ট্রেপটোমাইসিন ব্যবহার করা হয়। ছত্রাকের সংক্রমন (Fungal Infection): নিস্টাটিন, অ্যাম্ফোটেরিসিন, গ্রাইসিওফালভিন ব্যবহার করা যায়। [সম্পাদনা] আন্টিবায়োটিক-রোধী (Antibiotic-resistant) ব্যাক্টেরিয়া [সম্পাদনা] অ্যান্টিবায়োটিক-রোধী বৈশিষ্ট্যের উদ্ভব অ্যান্টিবায়োটিকের কার্যকারীতা মাপা হচ্ছেঃ * কাগজের চাকতিতে বিভিন্ন অ্যান্টিবায়োটিক মাখিয়ে আবাদ মাধ্যমে রাখলে তাদের চারদিকে ব্যাক্টেরিয়ার মৃত্যু ঘটে। *বড় ব্যাক্টেরিয়ামুক্ত বলয় মানে অ্যান্টিবায়োটিক কার্যকরী। * বলয়হীন চাকতি মানে ব্যাক্টেরিয়া আন্টিবায়োটিক-রোধী। কিছু ব্যাক্টেরিয়া কিছু আন্টিবায়োটিকের আক্রমণ প্রতিরোধ করতে পারে(Antibiotic resistant), অন্য দিকে অন্য কিছু ব্যাক্টেরিয়া ঐ একই আন্টিবায়োটিক দ্বারা আক্রান্ত (Antiobiotic sensitive)হয়। এমনকি কিছু ব্যাক্টেরিয়া যে কিনা একটিআন্টিবায়োটিকের আক্রমণ থেকে নিজেকে রক্ষা করতে পারে না, সেও পরিব্যাক্তি বা মিউটেশনের (Mutation) মাধ্যমে এমন সব বৈশিষ্ট্য অর্জন করতে পারে যার ফলে ব্যাক্টেরিয়াটি ঐ আন্টিবায়োটিক রোধী হয়ে পরতে পারে। বিভিন্ন প্রক্রিয়ায় ব্যাক্টেরিয়া আন্টিবায়োটিক রোধী হয়ে উঠতে পারে; যেমনঃ ব্যাক্টেরিয়া পর্যাপ্ত পরিমাণে এমন উৎসেচক তৈরি করতে পারে যা ঐ আন্টিবায়োটিকটি বিনষ্ট বা পরিবর্তন করে অকেজো করে দেয়। (যেমন ক্লোরাম্ফেনিকল অ্যাসিটাইল ট্রান্সফারেজ)। আন্টিবায়োটিক কোষে প্রবেশ করতে অক্ষম হয় (যেমন একক ব্যাক্টেরিয়ার ক্ষেত্রে ক্যাপস্যুল ও দলবদ্ধ ব্যাক্টেরিয়ার ক্ষেত্রে বায়োফিল্ম)[৯]। আন্টিবায়োটিক কোষঝিল্লির বাইরে পাম্প দ্বারা বহিষ্কৃত হয় (যেমন পি গ্লাইকোপ্রোটিন বা এমডিআর পাম্প। আন্টিবায়োটিকের লক্ষ্যবস্তুর গঠন পরিবর্তিত হওয়াঃ লক্ষ্যবস্তুর জিনগত মিউটেসন দ্বারা অনাক্রম্যতা অন্য উৎসেচক ইত্যাদি দ্বারা লক্ষ্যবস্তুর রাসায়নিক পরিবর্তন জনিত অনাক্রম্যতা আন্টিবায়োটিকটি যেই পদার্থের সংশ্লেষণের বা বিয়োজনের জৈবরাসায়নিক গতিপথে (Biochemical Pathway) বাধা দেয়, কোষ ঠিক একই কাজের জন্য অন্য জৈব-রাসায়নিক গতিপথ ব্যবহার করতে পারে। [সম্পাদনা] আন্টিবায়োটিক-রোধী বৈশিষ্ট্যের বিস্তার যে কোনো ব্যাক্টেরিয়ার পপুলেশনে একটি মাত্র ব্যাক্টেরিয়ার পরিব্যাক্তির বা মিউটেশনের ফলে ঐ ব্যাক্টেরিয়ার আন্টিবায়োটিক-রোধী বৈশিষ্ট্যের আবির্ভাব হতে পারে। এই মিউটেশনের প্রাথমিক হার খুব কম; প্রায় একটি মিউটেশন ঘটে প্রতি কয়েক লক্ষ কোষে। তবে একটি ব্যাক্টেরিয়ার আন্টিবায়োটিক-রোধী হবার সম্ভাব্যতা অনেক অংশে বেড়ে যায় যখন কোনো আন্টিবায়োটিক-রোধী ব্যাক্টেরিয়া থেকে জিন (Gene) গ্রহণ করে। কিছু কিছু ব্যাক্টেরিয়াতে তার নিজ ক্রোমসোমস্থ ডিএন এর বাইরে আরও কিছু, বংশগতির উপাদান(Genetic Material); এদের কে বলা হয় প্লাজমিড (Plasmid)। সাধারণত, আন্টিবায়োটিক-রোধী জিন গুলো এই সব প্লাজমিড বহন করে। একটি ব্যাক্টেরিয়া এই প্লাজমিড বা প্লাজমিড এর প্রতিলিপি অন্য ব্যাক্টেরিয়ায় স্থানান্তর করতে পারে। যে পদ্ধতিতে ব্যাক্টেরিয়া এই কাজটি করে তাকে বলা হয় কনজুগেশন (Conjugation)। তাছাড়া প্রায়ই ব্যাক্টেরিয়ার ক্রোমোসোমে বা প্লাজমিডে ট্রান্সপোসন (Transposon) নামে এক বিশেষ অংশ থাকে, যা কিনা আন্টিবায়টিক-রোধী জিন (Gene) বহন করে। ট্রান্সপোসন এক ক্রোমোসোম থেকে অন্য ক্রোমোসোমে, ক্রোমোসোম থেকে প্লাজমিডে যেতে পারে। যার ফলে আন্টিবায়োটিক-রোধী জিনের বা তার প্রতিলিপির স্থানান্তর ঘটে। [সম্পাদনা] প্রতিকার আন্টিবায়োটিকের ব্যবহার নিয়ন্ত্রনে রাখা, অন্তত যে সব ক্ষেত্রে খুব কম আন্টিবায়োটিক দরকার বা একেবারেই দরকার নাই। মনে রাখতে হবে যে কোনো আন্টিবায়োটিক শুধু মাত্র অণুজীবের বিরুদ্ধে কাজ করে; অর্থাৎ যে সকল রোগ অণুজীবের সংক্রমনের সাথে সম্পর্কযুক্ত নয়, সেই সব রোগ নিরাময়ে আন্টিবায়োটিক ব্যবহার করে কোনো লাভ হবে না। বরং, দেহে ঐ বিশেষ আন্টিবায়োটিক-রোধী ব্যাক্টেরিয়ার বিস্তার ঘটবে এবং পরবর্তিতে কোনো রোগ ঐ ব্যাক্টেরিয়া দ্বারা ঘটে থাকলে তখন রোগ নিরাময়ে ঐ আন্টিবায়োটিক কোনো কাজে আসবে না। ভাইরাসঘটিত রোগে আন্টিবায়োটিকের অপব্যাবহার বন্ধ করা। ভাইরাসের বিরুদ্ধে আন্টিবায়োটিক কোনো কাজে আসে না, কারণ আন্টিবায়োটিক শুধু মাত্র ব্যাক্টেরিয়া ও ছত্রাকের বিরুদ্ধে কাজ করে। যেমন, আমাদের যে সাধারণ হাঁচি কাশি জাতীয় ঠান্ডা লাগা (Common Cold), সেটা মূলত ভাইরাস ঘটিত- করোনাভাইরাস (Coronavirus), রাইনোভাইরাস (Rhinoviurs) ইতাদি সাধারণতঃ এজন্য দায়ী; এদের বিরুদ্ধে অ্যান্টিবায়োটিক কাজ করে না। ঠিক যেই আন্টিবায়োটিক দরকার সেই আন্টিবায়োটিকই প্রয়োজন মাফিক ব্যবহার করতে হবে। ডাক্তার যখন আন্টিবায়োটিক গ্রহণ করতে পরামর্শ দেবে, তখন ডাক্তারের পরামর্শ মতো সঠিক সময়ের ব্যাবধানে সঠিক পরিমাণে এবং সঠিক সময় পর্যন্ত অ্যান্টিবায়োটিক গ্রহণ করতে হবে। টিবি ইত্যাদি রোগের ক্ষেত্রে অধিকাংশ সময় দুই বা ততোধিক আন্টিবায়োটিক ব্যবহার করা প্রয়োজন, এতে আন্টিবায়োটিক-রোধী ব্যাক্টেরিয়ার সংখ্যা বৃদ্ধির সম্ভাব্যতা অনেকাংশে কমে যায়। যখনই কোনো কোনো ব্যক্তির দেহের ব্যাক্টেরিয়া একটি বিশেষ আন্টিবায়োটিক-রোধী হয়ে যায়, তখনই যত শীঘ্র সম্ভব অন্য আন্টিবায়োটিক ব্যবহার করা উচিত। [সম্পাদনা] আন্টিবায়োটিক-রোধী ব্যাক্টেরিয়া ও বর্তমান পরিস্থিতি বিশ্বের অনুন্নত অঞ্চলে আন্টিবায়োটিকের সবচেয়ে অপব্যবহার ঘটে। এই সব দেশে বিশেষভাবে গ্রামাঞ্চলে দক্ষ লোকের অভাবে আন্টিবায়োটিক প্রায় সর্বত্রই ডাক্তারের পরামর্শ ছাড়া গ্রহণ করা হয়। এক জরিপে দেখা যায়, বাংলাদেশের গ্রামাঞ্চলে মাত্র ৮% আন্টিবায়োটিক ডাক্তারের উপদেশে বিক্রি করা হয়। পৃথিবীর অনেক অঞ্চলেই সাধারণ মাথা ব্যাথা, পেটের ব্যাথা, জ্বর ইত্যাদির জন্য আন্টিবায়োটিক ব্যবহার করা হয়। অনেক ক্ষেত্রে ডাক্তাররা আন্টিবায়োটিক খেতে বলার সময়, ঐ আন্টিবায়োটিকের বিরুদ্ধে রোগির শরীরের ব্যাক্টেরিয়া আগেই প্রতিরোধী হয়ে গেছে কিনা তা পরীক্ষা করে দেখা হয় না, আবার অনেক সময় রোগের শুরুতেই আন্টিবায়োটিক গ্রহণের উপদেশ দেওয়া হয়, কিন্তু হয়ত আন্টিবায়োটিক ছাড়া রোগ নিরাময় সম্ভব ছিল। এসব কারণই আন্টিবায়োটিক-রোধী ব্যাক্টেরিয়ার টিকে থাকার সম্ভবনা বাড়িয়ে দেয়। [১০] উন্নত বিশ্বেও এই সমস্যা বিদ্যমান। আমেরিকার রোগ নিয়ন্ত্রন কেন্দ্র (Center For Diseases Control) সি.ডি.সির এক জরিপে দেখা গেছে, সেখানে ডাক্তাদের আন্টিবায়োটিক প্রেসক্রিপসনের কানের সংক্রমনের জন্য ৩০%, সাধারাণ ঠান্ডার জন্য ১০০%, গলা ব্যাথার জন্য ৫০% প্রেসক্রিপসন অপ্রয়োজনীয়। তাছাড়া যারা হাসপাতালে কাজ করে তাদের মধ্যে সাধারণত আন্টিবায়োটিক-রোধী ব্যাক্টেরিয়া উপস্থিতি থাকে বেশি। 