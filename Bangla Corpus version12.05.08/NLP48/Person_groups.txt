অভয় মিত্র একজন ভারতীয় বাঙালি জাগলার ৷ ইনার জন্ম ১৯৩১ সালে ভারতের পশ্চিমবঙ্গের হুগলী জেলার কুমীরমোড়া গ্রামে ৷ শৈশব কাটে হুগলী জেলার উত্তরপাড়া শহরে ৷ শৈশবে অত্যন্ত দারিদ্রের মধ্যে কাটিয়েছেন ৷ প্রথম জাগলিঙ শিক্ষা বাবার কাছে ৷ কৈশোরে বাবা মারা যাবার পর প্রথম জীবনে হাওড়ার বেলুড় শহরের একটি কারখানায় নামমাত্র বেতনে কাজ করেছেন, পরবর্তীকালে চায়ের দোকানে কাজ করেও জীবিকা নির্বাহ করেছেন ৷ পরবর্তীকালে নিজের যোগ্যতায় পশ্চিমবঙ্গ তথা ভারতের জাগলিঙ খেলোয়াড় হিসাবে জায়গা করে নিয়েছেন ৷ কাজ করেছেন জাদুকর পি. সি. সরকার এবং সত্যজিৎ রায়ের মত ব্যাক্তিত্ত্বের সাথেও ৷ সত্যজিৎ রায় পরিচালিত জয় বাবা ফেলুনাথ এবং সন্দীপ রায় পরিচালিত ফটিকচাঁদ ও গুপী বাঘা ফিরে এল ছায়াছবিতে ইনি কাজ করেন ৷ অভয়চরণারবিন্দ ভক্তিবেদান্ত স্বামী প্রভুপাদ (১ সেপ্টেম্বর, ১৮৯৬ – ১৪ নভেম্বর, ১৯৭৭) ছিলেন একজন গৌড়ীয় বৈষ্ণব ধর্মগুরু এবং ইসকন বা হরেকৃষ্ণ আন্দোলনের[১] প্রতিষ্ঠাতা-আচার্য।[২] তিনি নিজে ভক্তিসিদ্ধান্ত সরস্বতীর শিষ্য ছিলেন। হিন্দুধর্মের গৌড়ীয় বৈষ্ণব মতবাদটি সমগ্র বিশ্বে ছড়িয়ে দেওয়াই ছিল তাঁর জীবনের উদ্দেশ্য।[৩] তিনি কলকাতায় জন্মগ্রহণ করেছিলেন। তাঁর পূর্বাশ্রমের নাম ছিল অভয়চরণ দে।[৪] তিনি স্কটিশ চার্চ কলেজের ছাত্র ছিলেন।[৫] ১৯৫০ সালে বাণপ্রস্থ অবলম্বনের পূর্বে তিনি ছিলেন এক ছোটো ফার্মাকিউটিক্যাল ব্যবসার মালিক। তিনি বিবাহিত ছিলেন এবং তাঁর সন্তানাদিও ছিল।[৬][৭] ১৯৫৯ সালে তিনি সন্ন্যাস গ্রহণ করেন। এরপর বৈষ্ণব শাস্ত্রের ভাষ্য রচনায় মনোনিবেশ করেন।[৮] জীবনের পরবর্তী পর্বে তিনি পরিব্রাজক বৈষ্ণব সন্ন্যাসী হয়ে ওঠেন। ১৯৬৬ সালে প্রতিষ্ঠা করেন ইসকন। এই সংস্থায় নেতৃত্বদানের মাধ্যমে তিনি ভারতে এবং বিশেষ করে পাশ্চাত্যে গৌড়ীয় বৈষ্ণব তত্ত্ব প্রচার করতে শুরু করেন।[৩][৯] ইসকনের প্রতিষ্ঠাতা হিসেবে তিনি "হয়ে ওঠেন পাশ্চাত্য বিকল্প সংস্কৃতির এক অন্যতম প্রধান ব্যক্তিত্ব। সহস্রাধিক আমেরিকান যুবকযুবতীকে দীক্ষিত করেন" বৈষ্ণবধর্মে।[১০] অ্যান্টি-কাল্ট গোষ্ঠীগুলি তাঁকে আক্রমণ করলেও, জে. স্টিলসন জুডা, হারভে কক্স, ল্যারি শিন ও টমাস হপকিন্স প্রমুখ ধর্মীয় বিশেষজ্ঞ তাঁকে স্বাগত জানান, তাঁর অনুবাদমূলক রচনাগুলির প্রশংসা করেন এবং প্রচারমাধ্যমের অপপ্রচারের হাত থেকে তাঁর গোষ্ঠীকে রক্ষা করেন।[১১] তাঁর কর্মের স্বীকৃতি স্বরূপ অন্যান্য গৌড়ীয় বৈষ্ণব সম্প্রদায়গুলিও তাঁকে সম্মান জানান।[১২] মার্কিন যুক্তরাষ্ট্র, ইউরোপ, ভারত ও অন্যত্র তিনি শিষ্যসংগ্রহে সফল হন। এই কারণে সমাজতাত্ত্বিক ম্যাক্স ওয়েবার তাঁকে "ক্যারিশম্যাটিক নেতা" বলে উল্লেখ করেন।[১৩][১৪][১৫] তাঁর প্রতিষ্ঠিত ইসকনের মূল ভিত্তি ছিল হিন্দু কৃষ্ণধর্মের একটি বিশেষ রূপ। ভাগবত পুরাণ এই সম্প্রদায়ের কেন্দ্রীয় ধর্মগ্রন্থ। ১৯৭৭ সালে প্রভুপাদের মৃত্যুর পরও ইসকনের প্রসার অব্যাহত থাকে এবং এই সম্প্রদায় ভারতে সম্মান অর্জন করে। যদিও নেতৃত্বের ব্যাপারে তাঁর শিষ্যদের মধ্যে ছোটোখাটো মতবিরোধ ছিল।[১৬][১৭] নব্য-বৈদান্তিক আপেক্ষিকতাবাদী দার্শনিকেরা প্রভুপাদের অবৈষ্ণব বিশেষিত মায়াবাদী মতবাদগুলি সম্পর্কে বিরূপ মন্তব্যের সমালোচনা করে থাকেন।[১৮] এটি মূলত নব্য-বৈদান্তিক মতবাদের ভক্তিবাদ-বিরোধী আদর্শ ও রক্ষণশীল বৈদান্তিক ব্যবস্থার সঙ্গে বৈষ্ণবদের বিরোধের ফলশ্রুতি।[১৮][১৯] অভিজিৎ একজন ভারতীয় বাঙালি গায়ক । তিনি মূলত হিন্দি চলচ্চিত্রের জন্য প্লেব্যাক করেন । তবে তাঁর হিন্দি এবং বাংলা গানের বেশ কিছু ব্যক্তিগত অ্যালবাম প্রকাশিত হয়েছে । [সম্পাদনা]প্রাথমিক জীবন অভিজিৎ ১৯৫৮ সনের ৩০শে অক্টোবর ভারতের কানপুর শহরের একটি মধ্যবিত্ত পরিবারে জন্মগ্রহণ করেন। তিনি চার ভাই-বোনের ভেতর সর্ব কনিষ্ঠ। তিনি রামকৃষ্ণ মিশন হাই স্কুল,কানপুর থেকে মাধ্যমিক, বি এস এন ডি এন্টার কলেজ চুন্নিগঞ্জ, কানপুর থেকে উচ্চমাধ্যমিক; এবং ক্রাইস্ট চার্চ কলেজ,কানপুর থেকে ১৯৭৭ সনে বি কম পাশ করেন। অভিনব ভারত একটি হিন্দু জাতীয়তাবাদী সন্ত্রাসী সংগঠন। এটি ভারতের মহারাষ্ট্র রাজ্য-কেন্দ্রিক। ২৯শে সেপ্টেম্বরে পশ্চিম ভারতের মালেগাঁওতে বোমাহামলার জন্য এই দলের সদস্যদের গ্রেপ্তার করা হয়েছে। সূচিপত্র [আড়ালে রাখো] ১ ইতিহাস ২ সংঘ পরিবারের অন্যান্য দলের সাথে সম্পর্ক ৩ সন্ত্রাসী কর্মকান্ড ও গ্রেপ্তার ৪ তথ্যসূত্র [সম্পাদনা]ইতিহাস ভারত স্বাধীন হওয়ার পূর্বেই বিনায়ক দামোদর সাভারকর এই দল গঠন করেন। পরবর্তীতে সাভারকরের নাতনি এবং গান্ধীর হত্যাকারী নাথুরাম গডসের একজন আত্মীয় এই দলের পুনর্জন্ম দেন।[১] দলটি ভারতের অভ্যন্তরে সশস্ত্র সংগ্রাম পরিচালনা করার ডাক দিয়েছে বলে কংগ্রেসের রাজনীতিকেরা অভিযোগ করেছেন।[২] [সম্পাদনা]সংঘ পরিবারের অন্যান্য দলের সাথে সম্পর্ক সংঘ পরিবার এর অন্যান্য দলগুলো অভিনব ভারতের সাথে নিজেদের কোনো সম্পর্ক অস্বীকার করেছে। তাদের দাবী, অভিনব ভারতের মতো সন্ত্রাসী দলগুলো হিন্দু জাতীয়তাবাদের খুবই অনুল্লেখ্য অংশ।[৩] বিশ্ব হিন্দু পরিষদের প্রধান নেতা প্রবীন তোগাদিয়া আশংকা প্রকাশ করেন, অভিনব ভারত দিনে দিনে বিশ্ব হিন্দু পরিষদের জঙ্গী সদস্যদের আকৃষ্ট করে দল থেকে নিয়ে যাচ্ছে।[৪] বিশ্ব হিন্দু পরিষদের সাবেক সদস্য এবং বর্তমানে অভিনব ভারতের কর্মীদের মধ্যে আছে মধ্য প্রদেশের নেতা সমীর কুলকার্নি।[৫] হিন্দুত্ববাদের জন্য কাজ করছেনা, এই অভিযোগেঅভিনব ভারতের সদস্যরা রাষ্ট্রীয় স্বয়ংসেবক সংঘের প্রবীন নেতাদের হত্যার ষড়যন্ত্র করছে বলেও অভিযোগ রয়েছে।[৬] [সম্পাদনা]সন্ত্রাসী কর্মকান্ড ও গ্রেপ্তার মালেগাঁও এর বোমা হামলার তদন্ত শেষে অভিনব ভারতের বেশ কিছু সদস্যকে গ্রেপ্তার করা হয়। এই দলটি ভারতের আরো কিছু সন্ত্রাসী হামলার সাথে জড়িত বলে অভিযোগ করা হয়।[৭] বেশ কয়েকজন বর্তমান ও প্রাক্তন সেনা কর্মকর্তা এই দলের জঙ্গীবাদে প্রত্যক্ষভাবে অংশ নিয়েছেন বলে ধারণা করা হয়।[৮] তবে স্বপন দাশগুপ্তের মতে দলটির কাজকর্ম কাল্পনিক মাত্র ("letterhead or part of a fantasy world")[৯] তদন্তের এক পর্যায়ে দলটির ওয়েবসাইট বন্ধ করে দেয়া হয়।[১০] অভিষেক বচ্চন (ফেব্রুয়ারি ৬, ১৯৭৬) একজন ভারতীয় অভিনেতা। তিনি অভিনেতা অমিতাভ বচ্চন ও জয়া ভাদুড়ির পুত্র। অভ্র মন্ডল (জন্ম: ৩ অক্টোবর ১৯৮৬) একজন ভারতীয় ফুটবল খেলোয়াড় । বর্তমানে ইস্টবেঙ্গল ক্লাবে খেলছেন । তিনি একজন দক্ষ গোলরক্ষক । অমর গোপার বসু (ইংরেজি: Amar Gopal Bose; জন্ম ২রা নভেম্বর, ১৯২৯) একজন বাঙ্গালী ভারতীয়-আমেরিকান ইলেক্ট্রিক্যাল ইঞ্জিনিয়ার, সাউন্ড ইঞ্জিনিয়ার এবং একজন বিলিয়নিয়ার উদ্যোক্তা। তিনি অমর বোস (Amar Bose) নামে অধিক পরিচিত। তিনি বোস কর্পোরেশন এর প্রতিষ্ঠাতা এবং চেয়াম্যান। ২০০৭ সালে তিনি বিশ্বের ২৭১তম ধনী ব্যক্তি হিসাবে ফোর্বস এর ৪০০ শীর্ষ ধনী ব্যক্তির তালিকায় স্থান করে নেন। এ সময় তার নীট সম্পদের পরিমান ছিল ১.৮ বিলিয়ন মার্কিন ডলার।[১] ২০০৯ সালে তিনি এই তালিকা থেকে ছিটকে পড়েন এবং ২০১১ সালে আবার এই তালিকায় ফিরে আসেন; এবার তার নীট সম্পদের পরিমান ছিল ১.০ বিলিয়ন মার্কিন ডলার।[২] সূচিপত্র [আড়ালে রাখো] ১ পরিবার এবং শিক্ষা ২ কর্মজীবন ৩ সম্মাননা এবং পুরষ্কার ৪ তথ্যসূত্র ৫ বহি:সংযোগ [সম্পাদনা]পরিবার এবং শিক্ষা অমর গোপাল বসুর জন্ম ও বেড়ে ওঠা মার্কিন যুক্তরাষ্ট্রের পেনসিলভানিয়া অঙ্গরাজ্যের ফিলাডেলফিয়ায়। তার বাবা একজন বাঙ্গালী এবং মা শ্বেতাঙ্গ আমেরিকান। তার বাবা ননী গোপাল বসু ছিলেন একজন বিট্রিশ বিরোধী বাঙ্গালী বিপ্লবী।[৩] তিনি তার রাজনৈতিক কর্মকান্ডের জন্য কয়েকবার কারাবন্দীও হন। তাই বিট্রিশ উপনিবেশ পুলিশের হাতে গ্রেপ্তার এড়াতে ১৯২০ সালে তিনি কলকাতা থেকে পালিয়ে যুক্তরাষ্ট্র চলে আসেন। অমর বসু মাত্র তের বছর বয়সেই তার উদ্যোক্তা প্রতিভার পরিচয় দেন। দ্বিতীয় বিশ্বযুদ্ধ চলাকালীন এ সময়ে পরিবারের জন্য বাড়তি আয়ের যোগান দিতে তিনি তার স্কুলের বন্ধুদের নিয়ে মডেল ট্রেন ও হোম রেডিও মেরামতের একটি ছোট পারিবারিক ব্যবসা প্রতিষ্ঠা করেন।[৪] পেনসিলভানিয়ার অ্যাবিংটনে অবস্থিত অ্যাবিংটন সিনিয়র হাইস্কুল থেকে স্নাতক সম্পন্ন করার পর বোস ম্যাসাচুসেটস ইন্সটিটিউট অব টেকনোলজিতে ভর্তি হন এবং ১৯৫০ এর শুরুর দিকে সেখান থেকে ইলেক্ট্রিক্যাল ইঞ্জিনিয়ারিং এ বিএসসি ডিগ্রি অর্জন করেন। এরপর বোস নেদারল্যান্ডের এইডোভেন এ এনভি ফিলিপস ইলেক্ট্রনিকস এর গবেষণা ল্যাবে এক বছর কাজ করেন। পরবর্তীতে তিনি ফুলব্রাইট রিসার্চ স্টুডেন্ট হিসাবে দিল্লিতে এক বছর কাটান এবং এখানেই তার হবু স্ত্রী প্রেমার সাথে পরিচয় হয় (বর্তমানে তার সাথে বিচ্ছেদ হয়ে গেছে)। তিনি এমআইটি থেকে ইলেক্ট্রিক্যাল ইঞ্জিনিয়ারিং এ পিএইচডি সম্পন্ন করেন; তার অভিসন্দর্ভের বিষয়বস্তু ছিল নন-লিনিয়ার সিস্টেমস। তার ছেলে ভানু বসু Vanu, Inc. এর প্রতিষ্ঠাতা এবং প্রধান নির্বাহী কর্মকর্তা। এ প্রতিষ্ঠানটি সফটওয়্যার ভিত্তিক রেডিও টেকনোলজি সরবরাহ করে যার মাধ্যমে একটি বেজ স্টেশন একই সাথে GSM, CDMA, এবং iDEN পরিচালনা করতে পারে। অমর বসুর মেয়ে, মায়া বসু একজন পেশাদার কিরোপ্রাকটর। [সম্পাদনা]কর্মজীবন স্নাতক সম্পন্ন করার পর অমর বসু এমআইটিতে সহকারী অধ্যাপক হিসাবে যোগদেন। তিনি একুইস্টিকস এ তার গবেষণা নিবদ্ধ করেন এবং ফলশ্রুতিতে তিনি এমন একটি স্টেরিও লাউড স্পীকার আবিষ্কার করেন যা ঘরের ভেতর কনসার্ট হলের মত জোরালো প্রতিধ্বনিত শব্দক্ষেত্র তৈরি করতে পারে। [সম্পাদনা]সম্মাননা এবং পুরষ্কার লাউড স্পীকার ডিজাইন, টু-স্টেট এমপ্লিফায়ার-মডুলেটর এবং নন-লিনিয়ার সিস্টেমস এ অবদানের জন্য ১৯৭২ সালে IEEE এর ফেলো নির্বাচিত হন। অমর মিত্র একজন ভারতীয় বাঙালি লেখক। জন্ম :৩০ আগস্ট,১৯৫১, বাংলা দেশের সাতক্ষীরার কাছে ধুলিহর গ্রামে | বিজ্ঞানের ছাত্র | কর্ম পশ্চিমবঙ্গ সরকারের এক দপ্তরে | তিনি ২০০৬ সালে ধ্রুবপুত্র উপন্যাসের জন্য সাহিত্য অ্যাকাডেমি পুরস্কার পেয়েছেন।[১] নেশা: হঠাৎ কোনও অচেনা গাঁ-গঞ্জে গিয়ে আশ্রয় অন্বেষণ | [সম্পাদনা]গ্রন্থ তালিকা পাহাড়ের মত মানুষ অমর মিত্রের শ্রেষ্ঠ গল্প অর্ধেক রাত্রি ডানা নেই উড়ে যায় ধুলোগ্রাম অস্বচরিত আগুনের গাড়ী ধ্রুবপুত্র নদীবসত কৃষ্ণগহ্বর আসনবনি নিস্তব্দ নগর প্রান্তরের অন্ধকার ভি আই পি রোড শ্যাম মিস্ত্রী কেমন ছিলেন গজেন ভূঁইয়ার ফেরা জনসমুদ্র সবুজ রঙের শহর সমাবেশ সারিঘর সুবর্ণরেখা সোনাই ছিলো নদীর নাম হাঁসপাহাড়ি [সম্পাদনা]তথ্যসূত্র অমর সিংহ (হিন্দি: अमर सिंह) (জন্ম- ২৭ জানুয়ারি ১৯৫৬) হলেন ভারতের উত্তর প্রদেশ রাজ্যের একজন বিশিষ্ট রাজনীতিক এবং সমাজবাদী পার্টির অন্যতম প্রতিষ্ঠাতা। ইনি বর্তমানে সমাজবাদী পার্টির সাধারণ সম্পাদক এবং ভারতীয় সংসদের উচ্চতর কক্ষ রাজ্যসভার সদস্য। ইনি প্রখ্যাত চিত্রতারকা অমিতাভ বচ্চন এবং বিশিষ্ট শিল্পপতি অনিল অম্বানীর বিশেষ ঘনিষ্ঠ বন্ধু। ২০০৮ সালে মার্কিন যুক্তরাষ্ট্রের সঙ্গে পরমাণু চুক্তির বিরোধিতা করে যখন ভারতের শাসক জোট ইউ.পি.এ-র উপর থেকে বামপন্থী দলগুলি সমর্থন প্রত্যাহার করে নেয় তখন থেকেই অমর সিংহ জাতীয় রাজনীতিতে একটি পরিচিত মুখ হয়ে ওঠেন। সেইসময় তাঁর রাজনৈতিক দল সমাজবাদী পার্টি তাদের ৩৯ জন সাংসদ নিয়ে মনমোহন সিংহ সরকারকে সমর্থনের জন্য এগিয়ে আসে। [সম্পাদনা]বিতর্ক অমর সিংহ তাঁর বিভিন্ন মন্তব্যের জন্য বহুবার বিতর্কের কেন্দ্রে চলে এসেছেন। ২০০৮ সালের ২২ জুলাই তিনি অভিযোগ করেন যে উত্তর প্রদেশের মুখ্যমন্ত্রী কুমারী মায়াবতী তাঁর দলের অর্থাৎ সমাজবাদী পার্টির ৬ জন সাংসদকে অপহরণ করে নয়াদিল্লির উত্তর প্রদেশ ভবনে আটক করেন।[১][২][৩][৪] পরবর্তীকালে উল্লিখিত ৬ সাংসদ সংসদে আস্থা ভোট চলাকালীন দলীয় সিদ্ধান্তের বিরুদ্ধাচরণ করার অপরাধে সমাজবাদী পার্টি থেকে বহিষ্কৃত হন।[৫] অমরেশ্বর ঠাকুর (১ ডিসেম্বর, ১৮৮৭ - ২৪ জানুয়ারি, ১৯৭৯) একজন বাঙালি সাহিত্যিক, প্রাবন্ধিক এবং পন্ডিত। [সম্পাদনা]প্রাথমিক জীবন অবরেশ্বর ঠাকুর বিক্রমপুরের বর্তমান মুন্সিগঞ্জ জেলার ভাগ্যকুল ইউনিয়নের নাগরবন্দী গ্রামের ব্রাহ্মণ বংশের সন্তান। তিনি ১৮৮৭ সালের ১লা ডিসেম্বরে ত্রিপুরা রাজ্যের সভাপণ্ডিত মাতামহ কুলচন্দ্র শিরোমনির ঘরে জন্মগ্রহণ করেন। তার পিতা ছিলেন ভাগ্যকুলের কুন্ডু জমিদার বংশের কুলপুরোহিত রামকৃষ্ণ ঠাকুর। আর্থিক অসুবিধার মধ্যে থাকলেও প্রত্যেক পরীক্ষায় বৃত্তি পাওয়ায় তার পক্ষে পড়ালেখা করা সম্ভব হয়। ১৭ বছর বয়সে অমরেশ্বর কলকাতায় দাদার কাছে চলে যান। ১৯০৮ সালে সংস্কৃতে এম.এ পাস করে রিপন কলেজে অধ্যাপনার কাজ শুরু করেন। পরে পালি, দর্শন ও সংস্কৃতের অন্য একটি বিভাগে এম.এ পাস করেন এবং দু'বার স্বর্ণপদক পান। কলকাতা বিশ্ববিদ্যালয়ে পোস্টগ্রাজুয়েট শিক্ষাব ব্যবস্থা প্রবর্তিত হলে তিনি সংস্কৃত বিভাগে যোগ দেন। সুদীর্ঘ ৩৫ বছর বিশ্ববিদ্যালয়ে সংস্কৃত বিভাগে অধ্যাপনা করে বিভাগীয় প্রধান হিসেবে অবসর নেন। গবেষণা ও পাণ্ডিত্যের জন্য তিনি যোগেশ্চন্দ্র গবেষণা পুরস্কার পান। ১৯২৭ সালে হিন্দু ল' অব এভিডেন্সের উপর গবেষণা করে কলকাতা বিশ্ববিদ্যালয় থেকে পি.এইচ.ডি ডিগ্রি লাভ করেন। পরে বেদান্তশাস্ত্রী উপাধিও লাভ করেন। তিনি সংস্কৃত সাহিত্য পরিষদের প্রতিষ্ঠাতা। ১০ বছর পরিশ্রমে যাস্কাচার্যের নিরুক্ত ৪ খণ্ডে প্রকাশ করেন। তার সম্পাদনা বাল্মীকির রামায়ণ ৪ খণ্ডে প্রকাশিত হয়। কলকাতা সংস্কৃত সিরিজের প্রায় ৪০টি গ্রন্থ টীকা ও অনুবাদ সহকারে প্রকাশ করেন। মম্মট ভট্টের কাব্য গ্রন্থের ইংরেজি ভূমিকা তার একটি বিশেষ অবদান। জৈন ধর্ম, দর্শন, ভিক্ষু সম্প্রদায়, থেরাপন্থী মহাসভা ও জৈন শ্বেতাম্বরদের বিষয়ে আলোচনামূলক বিভিন্ন প্রবন্ধ লিখেছেন। ১৯৭৯ সালের ২৪ জানুয়ারি তিনি কলকাতায় মৃত্যুবরণ করেন। অমর্ত্য সেন (জন্ম ৩রা নভেম্বর, ১৯৩৩) একজন নোবেল পুরস্কার বিজয়ী ভারতীয় বাঙালী অর্থনীতিবিদ ও দার্শনিক। তিনি দুর্ভিক্ষ, মানব উন্নয়ন তত্ত্ব, জনকল্যাণ অর্থনীতি ও গণদারিদ্রের অন্তর্নিহিত কার্যকারণ বিষয়ে গবেষণা এবং উদারনৈতিক রাজনীতিতে অবদান রাখার জন্য ১৯৯৮ সালে অর্থনৈতিক বিজ্ঞানে ব্যাংক অফ সুইডেন পুরস্কার (যা অর্থনীতির নোবেল পুরস্কার হিসেবে পরিচিত) লাভ করেন। অমর্ত্য সেন বর্তমানে হার্ভার্ড বিশ্ববিদ্যালয়ের ল্যামন্ট প্রফেসর হিসেবে কর্মরত। এছাড়া তিনি যাদবপুর বিশ্ববিদ্যালয়, দিল্লী স্কুল অফ ইকনমিক্স, লন্ডন স্কুল অফ ইকনমিক্স, ক্যামব্রিজ বিশ্ববিদ্যালয় এবং অক্সফোর্ড বিশ্ববিদ্যালয়ে শিক্ষকতা করেছেন। অমর্ত্য সেনের লেখা গ্রন্থাবলী ৩০টিরও বেশি ভাষায় অনূদিত হয়েছে। [সম্পাদনা]প্রকাশিত প্রধান গ্রন্থাবলি Sen, Amartya, Collective Choice and Social Welfare, San Francisco, Holden-Day, 1970 Sen, Amartya, On Economic Inequality, New York, Norton, 1973 Sen, Amartya, Poverty and Famines : An Essay on Entitlements and Deprivation, Oxford, Clarendon Press, 1982 Sen, Amartya, Choice, Welfare and Measurement, Oxford, Basil Blackwell, 1982 Sen, Amartya, Food Economics and Entitlements, Helsinki, Wider Working Paper 1, 1986 Sen, Amartya, On Ethics and Economics, Oxford, Basil Blackwell, 1987. Drèze, Jean and Sen, Amartya, Hunger and Public Action. Oxford: Clarendon Press. 1989. Sen, Amartya, More Than 100 Million Women Are Missing. New York Review of Books, 1990. Sen, Amartya, Inequality Reexamined, Oxford, Oxford University Press, 1992. Nussbaum, Martha, and Sen, Amartya. The Quality of Life. Oxford: Clarendon Press, 1993 Sen, Amartya, Reason Before Identity (The Romanes Lecture for 1998), Oxford, Oxford University Press, 1999. ISBN 0-19-951389-9 Sen, Amartya, Development as Freedom, Oxford, Oxford University Press, 1999 Review Sen, Amartya, Rationality and Freedom, Harvard, Harvard Belknap Press, 2002 Sen, Amartya, The Argumentative Indian, London: Allen Lane, 2005. Sen, Amartya, Identity and Violence.The Illusion of Destiny New York W&W Norton. অমল কুমার রায়চৌধুরী (১৪ই সেপ্টেম্বর, ১৯২৩ - ১৮ই জুন, ২০০৫) বিখ্যাত ভারতীয় বাঙালি পদার্থবিজ্ঞানী। আপেক্ষিকতার বিশ্বতত্ত্বে অবদান বিশেষ করে রায়চৌধুরী সমীকরণের জন্য তিনি বিখ্যাত। সাধারণ আপেক্ষিকতায় পেনরোজ-হকিং সিংগুলারিটি তত্ত্বগুলো প্রতিপাদনের জন্য তার এই সমীকরণ খুবই উপযোগী। তার কেবল এই একটি অবদানই পদার্থবিজ্ঞানে এতো গুরুত্বের দাবীদার যে অনেকে তাকে ভারতের সর্বকালের অন্যতম সেরা বিজ্ঞানীর কাতারে ফেলেন। [সম্পাদনা]জীবনী রায়চৌধুরী বর্তমান বাংলাদেশ এবং তদানীন্তন ব্রিটিশ ভারতের বরিশাল অঞ্চলে জন্মগ্রহণ করেন। কমরেড অমল সেন (জুলাই ১৯, ১৯১৩ - জানুয়ারি ১৭, ২০০৩) তেভাগা আন্দোলনের অন্যতম সক্রিয় নেতা, যিনি নড়াইল এলাকার কৃষকদের সংগঠিত করেছিলেন। অমল সেন ১৯১৩ সালের ১৯শে জুলাই নড়াইলের আফরা গ্রামে এক জোতদার পরিবারে জন্মগ্রহণ করেন। ১৯৩৩ সালে খুলনা বিএল কলেজে অধ্যয়নরত অবস্থায় কমিউনিস্ট পার্টির সাথে যুক্ত হন। ১৯৩৪ সালে কমিউনিস্ট পার্টির সদস্যপদ লাভ করেন। সেই সময় তিনি উপলব্ধি করেন যে ব্রিটিশ সম্রাজ্যবাদবিরোধী জাতীয় মুক্তি সংগ্রামে বিজয়ী হতে হলে ব্যপক কৃষক জনতাকে ঐক্যবদ্ধ করা ছাড়া সম্ভব নয়।অমল হোম (১০ই নভেম্বর, ১৮৯৩- ২৩শে আগস্ট, ১৯৭৫) বাঙালি সাংবাদিক এবং সাহিত্যিক। তিনি বর্তমান পশ্চিমবঙ্গের দক্ষিণ ২৪ পরগণা জেলার মজিলপুরে জন্মগ্রহণ করেন । অমল হোম ছাত্রাবস্থাতেই সাহিত্য ও সাংবাদিকতার দিকে আকৃষ্ট হন । তিনি প্রবাসী এবং মডার্ন রিভিউ পত্রিকায় শিক্ষানবিশ ছিলেন ।সাংবাদিকতা জীবনের বিভিন্ন সময় তিনি সুরেন্দ্রনাথ বন্দ্যোপাধ্যায়ের বেঙ্গলী, লালা লাজপত রায় প্রতিষ্ঠিত ইংরেজি দৈনিক দি পাঞ্জাবী, কালীনাথ রায় সম্পাদিত লাহোরের দি ট্রিবিউন, বিপিনচন্দ্র পালের সহকারী হিসেবে মতিলাল নেহেরুর দি ইন্ডিপেন্ডেন্ট, কলকাতায় ইন্ডিয়ান ডেইলী নিউজ, হিন্দুস্তান স্ট্যান্ডার্ড পত্রিকায় কর্মরত ছিলেন। ১৯২৪ সালে তিনি এবং সুভাষচন্দ্র বসু দেশবন্ধু চিত্তরঞ্জন দাশের পরিকল্পিত ক্যালকাটা মিউনিসিপ্যাল নামক পত্রিকার দায়িত্ব গ্রহণ করেন । তিনিই ১৯৩১ সালে কলকাতায় প্রথম রবীন্দ্রজয়ন্তী পালন করেন । ১৯৪৯ সালে অমল হোম তৎকালীন মুখ্যমন্ত্রী ডাঃ বিধানচন্দ্র রায়ের আগ্রহে পশ্চিমবঙ্গ রাজ্য সরকারের ডাইরেক্টর অব পাবলিসিটি পদে যোগদান করেন। তিনি রবীন্দ্রতত্ত্বাচার্য উপাধিতে ভূষিত হয়েছিলেন ।অমলকৃষ্ণ সোম (মৃত্যু ১৬ই মার্চ, ১৯৭১) বাঙালি মঞ্চাভিনেতা। ষাটের দশকে প্রধানত খল-চরিত্রে মঞ্চে অভিনয় করে সুনাম ও খ্যাতি অর্জন করেন। তাঁর জন্ম নড়াইল জেলায়। অমলকৃষ্ণ সোমের প্রায় ১০০টির মতো নাটকে অভিনয় করেছিলেন। ১৯৭১ সালে বাংলাদেশের স্বাধীনতা যুদ্ধ শুরুর প্রাক্কালে পাকিস্তান সেনাবাহিনী তাকে যশোরের বাসভবন থেকে গ্রেফতার করে এবং পরবর্তীতে হত্যা করে। অমলেন্দু দাশগুপ্ত (১৯০৩- ১১ই আগস্ট, ১৯৫৫) বাঙালি সাহিত্যিক। তিনি স্বদেশী মন্ত্রে উদ্বুদ্ধ হয়ে বিপ্লবী কর্মকান্ডে সক্রিয়ভাবে অংশ নেন। তাঁর জন্ম তৎকালীন বৃহত্তর ফরিদপুরের মাদারীপুরে। [সম্পাদনা]উল্লেখযোগ্য গ্রন্থ বকশা ক্যাম্প ডেটিনিউ ও বন্দীর বন্দনা অমলেন্দু দাশগুপ্ত (১৯২৪ - ২০ আগস্ট, ২০০৮) একজন বাঙালি অধ্যাপক এবং সাংবাদিক। তিনি বিখ্যাত ইংরেজি দৈনিক দ্য স্টেটসম্যান পত্রিকার সম্পাদক ছিলেন। [সম্পাদনা]প্রাথমিক জীবন অমলেন্দু দাশগুপ্ত ১৯২৪ সালে বিক্রমপুরে (বর্তমান মুন্সিগঞ্জ জেলা) জন্মগ্রহণ করেন। স্থানীয় স্কুল থেকে ১৯৪০ সালে প্রবেশিকা পরীক্ষা এবং ঢাকা কলেজ থেকে ১৯৪২ সালে আই.এ. পাস করেন। এরপর তিনি প্রেসিডেন্সি কলেজে ইংরেজি বিভাগে ভর্তি হন। অনার্সে তিনি প্রথম শ্রেণীতে প্রথম হয়ে কলকাতা বিশ্ববিদ্যালয়ে এম.এ তে ভর্তি হন এবং প্রথম শ্রেণীতে প্রথম হন। শিক্ষাজীবন শেষ করে তিনি চট্টগ্রাম সরকারি কলেজে ইংরেজি বিষয়ে অধ্যাপনা শুরু করেন। তারপর তিনি সেখান থেকে দিল্লি কলেজে অধ্যাপক হিসেবে যোগ দেন। এরপ তিনি দিল্লিতে ব্রিটিশ ইনফরমেশন সার্ভিসে যোগ দিন। কিছুদিন তিনি দিল্লির আকাশবাণীতে কাজ করার পর ১৯৫৮ সালে তিনি ভিয়েতনাম আন্তর্জাতিক পরমাণু শক্তি সংস্থায় প্রেস অফিসার হিসেবে যোগ দেন। ১৯৬৩ সালে তিনি দিল্লিতে ফিরে প্রেস ইনফরমেশন ব্যুরোতে ডিপুটি ডিরেক্টর হন। এরপর তিনি ১৯৬৪ সালে কলকাতায় এসে দ্য স্টেটসম্যান পত্রিকায় সহকারী সম্পাদক হিসেবে যোগ দেন। ইংরেজি সাহিত্যের ছাত্র হয়েও তিনি বিজ্ঞান বিষয়ে আগ্রহী ছিলেন। সহকারী সম্পাদক থাকার সময় তিনি বিজ্ঞান সংবাদদাতা হিসেবেও বেশ কৃতিত্ব অর্জন করেছিলেন। ১৯৮০ সালে তিনি পত্রিকাটির সম্পাদক পদ গ্রহণ করেন। ১৯৮৬ সালে তিনি এই পদ থেকে অবসর গ্রহণ করেন। অবসর গ্রহণের পরেও তিনি বিভিন্ন সংবাদপত্রে সমসাময়িক বিষয় নিয়ে নিবন্ধ লিখেছেন। তার দু'টো গ্রন্থ রয়েছে। ১৯৫৭ সালে তার প্রথম গ্রন্থ দ্য অ্যাটম অ্যান্ড ইটস প্রকাশিত হয়। বইটি পরামানু শক্তি নামে বাংলা ভাষাতেও প্রকাশিত হয়। এই বইয়ের মুখবন্ধ লিখেছিলেন বিজ্ঞানী সত্যেন্দ্রনাথ বসু। ২০০৫ সালে তার দ্বিতীয় গ্রন্থ থিমস অ্যান্ড ভ্যারিয়েশনস প্রকাশিত হয়। ২০শে আগস্ট ২০০৮ সালে তিনি কলকাতায় এক নার্সিং হোমে মৃত্যুবরণ করেন।অমলেন্দু বিশ্বাস (মে ২৯, ১৯২৫- ১৩ই অক্টোবর, ১৯৮৭) বাংলাদেশী যাত্রা অভিনেতা ও পরিচালক। সূচিপত্র [আড়ালে রাখো] ১ জীবন ও পরিবার ২ যাত্রাভিনয় ২.১ সম্মাননা ৩ তথ্যসূত্র [সম্পাদনা]জীবন ও পরিবার অমলেন্দু বিশ্বাস পিতার কর্মক্ষেত্র বার্মার (বর্তমান মায়ানমার) ইয়াঙ্গুনে জন্মগ্রহণ করেন।[১] তার বাবা সুরেন্দ্রলাল বিশ্বাস, তার মা জ্ঞানদা দেব। বাবা ইয়্ঙ্গুনে কাস্টমস বিভাগে চাকুরী করতেন। কিশোর বয়সে তিনি বাবার সঙ্গে বাংলাদেশের চট্টগ্রামে চলে আসেন। ১৯৪১ খ্রীস্টাব্দে প্রবেশিকা পরীক্ষা দিয়ে প্রথমে কলকাতায়ইন্ডিয়ান এয়ারফোর্সে যোগ দিয়েছিলেন। পরে কিছু দিন পুলিশ-এ কাজ করেন। ১৯৪৪ খ্রীস্টাব্দে রবার্টসন কলেজ থেকে এফ, এ, পাস করেন। বাংলাদেশে চলে আসেন ১৯৪৭-এ। তৎকালীন পূর্ব পাকিস্তান রেলওয়েতে হিসাব বিভাগে চাকুরী পেলেন। পাকিস্তান আমলে আইয়ুব বিরোধী আন্দোলনে যোগ দেয়ার জন্য তার বিরূদ্ধে পুলিশের হুলিয়া জারী হয়েছিল। তাঁর স্ত্রী জ্যোৎস্না বিশ্বাস বাংলাদেশের শীর্ষস্থানীয় যাত্রা অভিনেত্রী। অমলেন্দু বিশ্বাসের কন্যা অরুণা বিশ্বাস একজন পুরস্কারপ্রাপ্ত চলচ্চিত্র অভিনেত্রী। অমলেন্দু বিশ্বাস ঢাকায় মৃত্যুবরণ করেন। [সম্পাদনা]যাত্রাভিনয় ১৯৩৭ খ্রীস্টাব্দে যখন তিনি সপ্তম শ্রেণীর ছাত্র তখন দাতা হরিশচন্দ্র নাটকে প্রথম অভিনয় করেছিলেন। ইন্ডিয়ান এয়ারফোর্সে কর্মরত অবস্থায় জব্বলপুরের মিলিটারী সদরদপ্তরে বেঙ্গলী ক্লাবে নাটকে অভিনয় করতেন। পাকিস্তান রাষ্ট্র প্রতিষ্ঠার পর তিনি চট্টগ্রামে স্থায়ী হলেন ও স্থানীয় নাটকে অভিনয় করতে শুরু করলেন। ১৯৫৪ খ্রীষ্টাব্দে চট্টগ্রামে প্রতিষ্ঠিত বাবুল থিয়েটারে তিনি বহু নাটকে অভিনয় করেন। ১৯৬১ খ্রীস্টাব্দে তিনি যাত্রায় অভিনয় শুরু করেন বাসন্তী অপেরায় যোগ দিয়ে। মধুসূদন, জানোয়ার, লেনিন, অচল পয়সা, সন্ন্যাসী, সিরাজদ্দৌলা, সম্রাট জাহাঙ্গীর প্রভৃতি যাত্রাপালায় নায়কের ভূমিকায় অভিনয় করে দেশব্যাপী খ্যাতি অর্জন করেন। [সম্পাদনা]সম্মাননা বাচসাস সিকোয়েন্স পুরস্কার। শিল্পকলা একাডেমী পুরস্কার। একুশে পদক (মরণোত্তর)। অমিত কুমার একজন ভারতীয় বাঙালি গায়ক । তিনি বিখ্যাত শিল্পী কিশোর কুমারের ছেলে । জন্মগ্রহণ করেন ১৯৫২ সালের ৩ জুলাই। তিনি বহু হিন্দী সিনেমার জন্য প্লেব্যাক করেছেন এবং বাংলা গানের অ্যালবামও বের করেছেন । অমিত চাকমা (জন্ম: ১৯৫৯, অমিতাভ চাকমা নামেও পরিচিত) বাংলাদেশী রাসায়নিক প্রকৌশলী যিনি ২০০৯ সালে কানাডার ইউনিভার্সিটি অফ ওয়েস্টার্ন ওন্টারিও-র প্রেসিডেন্ট ও উপাচার্য নিযুক্ত হয়েছেন। তিনি বিশ্ববিদ্যালয়টির ১০ম প্রেসিডেন্ট। অমিত চাকমার জন্ম বাংলাদেশের দক্ষিণ-পূর্বাঞ্চল অর্থাৎ পার্বত্য চট্টগ্রামের এক চাকমা পরিবারে। তার জন্মস্থানের পাশে বাংলাদেশ সরকারের তত্ত্বাবধানে বাঁধ হওয়ায় তাদের অনেককেই সেখান থেকে চলে যেতে হয়। তার মধ্যে অমিত চাকমার পরিবারও ছিল। বাংলাদেশে উচ্চ মাধ্যমিক পর্যায়ের পড়াশোনা শেষ করার পর তিনি আলজেরীয় সরকারের বৃত্তি নিয়ে আলজেরিয়ার বিখ্যাত বিশ্ববিদ্যালয় Institut Algerien du Petrole-এ পড়তে যান। তিনি "রাসায়নিক প্রকৌশল" বিভগে ভর্তি হয়েছিলেন। ১৯৭৭ সালে এই বিশ্ববিদ্যালয় থেকে ক্লাসে প্রথম স্থান অদিকার করে স্নাতক ডিগ্রি লাভ করেন। এরপর কানাডায় চলে যান মাস্টার্স ও পিএইচডি অধ্যয়নের জন্য। কানাডার ইউনিভার্সিটি অফ ব্রিটিশ কলাম্বিয়া থেকে রাসায়নিক প্রকৌশল বিষয়ে এমএএসসি এবং পিএইচডি ডিগ্রি লাভ করেন। ১৯৮৮ থেকে ১৯৯৬ সাল পর্যন্ত ইউনিভার্সিটি অফ ক্যালগারির রাসায়নিক প্রকৌশল বিভাগে অধ্যাপনা করার পর ১৯৯৬ সালেই ইউনিভার্সিটি অফ রেগিনা-তে চলে যান। সেখানে রাসায়নিক প্রকৌশল বিভাগের প্রধান নিযুক্ত হন। ১৯৯৯ থেকে ২০০১ পর্যন্ত রেগিনার ভাইস-প্রেসিডেন্ট রিসার্চ হিসেবে দায়িত্ব পালন করেন। এখানে থাকার সময়ই অমিতকে কানাডার "টপ ৪০ আন্ডার ৪০" তে স্থান করে নেন। এরপর ২০০১ সালে ইউনিভার্সিটি অফ ওয়াটারলু-র অ্যাকাডেমিক ভাইস-প্রেসিডেন্ট এবং প্রভোস্টের দায়িত্ব গ্রহণ করেন। অমিত চাকমার গবেষণার মূল বিষয় প্রাকৃতিক গ্যাস প্রকৌশল এবং পেট্রোলিয়াম বর্জ্য ব্যবস্থাপনা। ২০০৯ সালের ১লা জুলাই অমিত চাকমা ইউনিভার্সিটি অফ ওয়েস্টার্ন ওন্টারিওর প্রেসিডেন্ট ও উপাচার্য হিসেবে দায়িত্ব গ্রহণ করেন। তার আগে এই দায়িত্বে ছিলেন পল ড্যাভেনপোর্ট। প্রেসিডেন্ট হিসেবে অমিতের লক্ষ্য ওয়েস্টার্ন ওন্টারিওকে বিশ্বের শীর্ষ ১০০ বিশ্ববিদ্যালয়ের সারিতে পৌঁছে দেয়া। অমিতাভ ঘোষ (জন্ম ১৯৫৬) একজন ভারতীয় বাঙালি লেখক এবং সাহিত্য সমালোচক। তিনি ইংরেজি সাহিত্যে অবদানের জন্যই বেশি পরিচিত। অমিতাভ ঘোষ ভারতের পশ্চিমবঙ্গের কলকাতায় জন্মগ্রহণ করেন এবং দ্য ডুন স্কুল, সেন্ট স্টিভেনস কলেজ, দিল্লী এবং অক্সফোর্ড বিশ্ববিদ্যালয়ে পড়াশোনা করেন। তিনি অক্সফোর্ড থেকে সামাজিক নৃবিজ্ঞানে পিএইচডি ডিগ্রী লাভ করেন। অমিতাভ নিউ ইয়র্ক শহরে তাঁর স্ত্রী ডেবোরা বেকার-এর সাথে বাস করছেন। ডেবোরা লরা রাইডিং-এর উপর ১৯৯৩ সালে একটি জীবনী রচনা করেছেন এবং লিটল, ব্রাউন অ্যান্ড কোম্পানি-র একজন বয়োজ্যেষ্ঠ সম্পাদক। অমিতাভ ও ডেবোরার লীলা ও নয়ন নামের দুইটি সন্তান আছে। ১৯৯৯ সালে অমিতাভ সিটি ইউনিভার্সিটি অভ নিউ ইয়র্কের কুইন্স কলেজে তুলনামূলক সাহিত্যের অধ্যাপক হিসেবে যোগ দেন। এছাড়া তিনি ২০০৫ সাল থেকে হার্ভার্ড বিশ্ববিদ্যালয়ের ইংরেজি বিভাগের একজন খণ্ডকালীন অধ্যাপক। তিনি সম্প্রতি ভারতের গোয়াতে সম্পত্তি কিনেছেন এবং ভারতে ফিরে আসছেন। তিনি বর্তমানে একটি উপন্যাস ত্রয়ীর ওপর কাজ করছেন। অমিতাভ ঘোষ এ পর্যন্ত ৬টি উপন্যাস রচনা করেছেন। সর্বশেষ সি অভ পপিজ উপন্যাসটি ব্রিটিশ-চীনের আফিম যুদ্ধের পটভূমিতে রচিত। ২০০৪ সালে প্রকাশিত দ্য হাংগ্রি টাইড সুন্দরবনের পটভূমিকাতে লেখা। ১৯৯০ সালে রচিত দ্য শ্যাডো লাইন উপন্যাসের জন্য অমিতাভ ভারতের সবচেয়ে মর্যাদাপূর্ণ সাহিত্য পুরস্কার সাহিত্য আকাদেমি পুরস্কার লাভ করেন। ১৯৯৫ সালে রচিত ক্যালকাটা ক্রোমোজোম-এর জন্য পান আর্থার সি ক্লার্ক পুরস্কার। ২০০৭ সালে ভারত সরকার তাঁকে পদ্মশ্রী সম্মানে ভূষিত করে। অমিতাভ বচ্চন (অমিতাভ হরিবংশ বচ্চন) (জন্ম ১১ই অক্টোবর, ১৯৪২ এলাহাবাদ), একজন জনপ্রিয় ভারতীয় চলচিত্র অভিনেতা। তিনি বিগ বি এবং শাহেনশাহ নামেও পরিচিত। ১৯৭০-এর প্রথম দিকে তিনি বলিউড সিনেমা জগতে "রাগী যুবক" হিসেবে জনপ্রিয়তা লাভ করেন এবং সময়ের সঙ্গে সঙ্গে ভারতীয় চলচ্চিত্রের ইতিহাসে সবচেয়ে গুরুত্বপূর্ণ ব্যক্তি হয়ে ওঠেন।[১][২] বচ্চন নিজের কর্মজীবনে তিনটি জাতীয় চলচ্চিত্র পুরস্কার এবং বারোটি ফিল্মফেয়ার পুরস্কার সহ অজস্র গুরুত্বপূর্ণ পুরস্কার পেয়েছেন। ফিল্মফেয়ারের শ্রেষ্ঠ অভিনেতার পুরস্কারের বিভাগে তিনি সর্বাধিক মনোনয়ন পাওয়ার রেকর্ড করেছেন। অভিনয় ছাড়াও তাঁকে নেপথ্য গায়ক, চলচ্চিত্র প্রযোজক, টেলিভিশন সঞ্চালক এবং ১৯৮৪ থেকে ১৯৮৭ পর্যন্ত ভারতীয় সংসদে নির্বাচিত জনপ্রতিনিধি হিসেবেও দেখা গেছে। উত্তর প্রদেশের এলাহাবাদের এক হিন্দু-শিখ পরিবারে অমিতাভ বচ্চনের জন্ম। তাঁর পিতা হরিবংশ রাই বচ্চন একজন নামকরা হিন্দি কবি ছিলেন। তাঁর মা তেজি বচ্চন ফৈসলাবাদের (এখন পাকিস্থানে)[৩] এক শিখ-পঞ্জাবী। ভারতের স্বাধীনতা সংগ্রামের অবিস্মরণীয় শব্দযূথ ইনকিলাব জিন্দাবাদের অনুপ্রেরণায় বচ্চনের প্রথম নামকরণ হয়েছিল ইনকিলাব। পরে তাঁর নাম বদলে রাখা হয় অমিতাভ অর্থাৎ "যে আলো নির্বাপিত হয় না।" যদিও তাঁদের পদবী ছিলো শ্রীবাস্তব কিন্তু তাঁর বাবা নিজের লেখা প্রকাশ করার সময় যে ছদ্ম-পদবী বচ্চন ব্যবহার করতেন সেই পদবীটিই তিনি সব জায়গায় ব্যবহার করতে শুরু করেন।এই পদবী নিয়েই অমিতাভ প্রথম ছবির জগতে আত্মপ্রকাশ করেন এবং তাঁর পরিবারের সবাই বাইরের জগতে এই একই পদবী ব্যবহার করেন। হরিবংশ রাই বচ্চনের দুই ছেলের মধ্যে অমিতাভ বড়। তাঁর ছোট ছেলের নাম অজিতাভ। তাঁর মায়ের অভিনয়ে খুব উৎসাহ ছিলো কিন্তু তাঁর সাংসারিক কর্তব্যের জন্যে তিনি চলচ্চিত্রে অভিনয়ের সুযোগ পেয়েও ছেড়ে দেন। বচ্চনের পেশা নির্বাচনের ক্ষেত্রে তাঁর প্রভাব অনুভব করা যায় কারণ পুত্রের অভিনয় ক্ষমতার উপর তাঁর দৃঢ় বিশ্বাস ছিলো।[৪] এলাহাবাদের জ্ঞান প্রোবোধিনি এবং বয়েজ হাই স্কুলে (বি এইচ এস)-এ তিনি পড়াশোনা করেছিলেন। পরে নৈনিতালের শেরউড কলেজে কলা বিভাগে পড়াশোনা করেন।এরপরে তিনি দিল্লি বিশ্ববিদ্যালয়ের অন্তর্গত কিরোরিমল কলেজ থেকে বিজ্ঞানে স্নাতক হন। অভিনেতা হওয়ার উদ্দেশ্যে কুড়ি বছর বয়সে তিনি কলিকাতার (এখন কোলকাতা) ব্ল্যাকার এন্ড কোং নামে জাহাজ কোম্পানির ফ্রেট ব্রোকারের কাজে ইস্তফা দেন। [সম্পাদনা]পরিবার বচ্চন, ব্যক্তিগত জীবনে অভিনেত্রী জয়া ভাদুড়িকে বিয়ে করেন। তাঁদের দুটি সন্তান, শ্বেতা নন্দা এবং অভিষেক বচ্চন। অভিষেকও পেশায় অভিনেতা এবং তিনি অভিনেত্রী ঐশ্বর্যা রাইকে বিবাহ করেছেন। [সম্পাদনা]কর্ম জীবন [সম্পাদনা]কর্মজীবনের শুরু ১৯৬৯ - ১৯৭২ ১৯৬৯-এ বচ্চন ছবির জগতে আত্মপ্রকাশ করেন সাত হিন্দুস্তানি নামক একটি চলচ্চিত্রের মাধ্যমে যেখানে সাতটি প্রধান চরিত্রের একটিতে তিনি অভিনয় করেছিলেন। খোয়াজা আহমেদ আব্বাস নির্দেশিত এই ছবিটিতে অন্যান্য ভূমিকায় অভিনয় করেছিলেন উৎপল দত্ত, মধু এবং জালাল আগা। যদিও ছবিটি বাণিজ্যিক সাফল্য পায়নি, তবুও বচ্চন এই ছবিতে অভিনয়ের সুবাদে শ্রেষ্ঠ নতুন অভিনেতা হিসেবে তাঁর প্রথম জাতীয় চলচ্চিত্র পুরস্কার পান।[৫] এরপরেই তাঁকে রাজেশ খান্নার সঙ্গে দেখা যায় আনন্দ (১৯৭১) ছবিতে যা বাণিজ্যিক সাফল্যর সঙ্গে সঙ্গে চলচ্চিত্র সমালোচকদের প্রশংসাও আদায় করেছিল। এই ছবিতে, জীবনের প্রতি বীতশ্রদ্ধ এক ডাক্তারের ভূমিকায় অভিনয় করে বচ্চন ফিল্মফেয়ার শ্রেষ্ঠ সহ অভিনেতার পুরস্কার পান। পরওয়ানা (১৯৭১) ছবিতে অমিতাভ একজন মোহগ্রস্থ প্রেমিকের ভূমিকায় অভিনয় করেন। ছবিটিতে নবীন নিশ্চল, যোগিতা বালি এবং ওমপ্রকাশও অভিনয় করেছিলেন। এই ছবিটি উল্লেখযোগ্য কারণ এটি সেই হাতে গোনা ছবিগুলির মধ্যে একটি যেখানে বচ্চন খলনায়কের ভূমিকায় অবতীর্ণ হয়েছিলেন। এই ছবির পর তাঁর অভিনীত বেশ কতগুলি ছবি বক্স অফিসে বাণিজ্যিক সাফল্যের মুখ দেখেনি। তাঁর মধ্যে অবশ্যই উল্লেখযোগ্য রেশমা ঔর শেরা (১৯৭১)। এই সময়েই তিনি অতিথি শিল্পী হিসেবে গুড্ডি ছবিতে কাজ করেন। এই ছবিতে ধর্মেন্দ্রর বিপরীতে তাঁর ভাবি স্ত্রী জয়া ভাদুড়ি অভিনয় করেছিলেন। তাঁর কর্মজীবনের প্রথম থেকেই গম্ভীর ব্যারিটোন কন্ঠস্বরের জন্য প্রশংসিত বচ্চন, বাওয়ার্চি ছবির কিছু অংশে ভাষ্যকারের কাজ করেছিলেন। ১৯৭২-এ তিনি এস.রামানাথনের নির্দেশিত একটি রোড অ্যাকশন কমেডি বম্বে টু গোয়া ছবিতে অভিনয় করেন। এই ছবিতে তাঁকে অরুণা ইরানি, মেহমুদ, আনোয়ার আলি এবং নাসির হুসেনের মতো অভিনেতাদের সঙ্গে দেখা গিয়েছিলো। [সম্পাদনা]তারকা হয়ে ওঠা ১৯৭৩-১৯৮৩ ১৯৭৩-এ বচ্চনের চলচ্চিত্র জীবনে একটা উল্লেখযোগ্য পরিবর্তন আসে যখন পরিচালক প্রকাশ মেহেরা তাঁর জঞ্জীর (১৯৭৩) ছবির মুখ্য ভূমিকা, ইন্সপেক্টর বিজয় খান্নার চরিত্রে তাঁকে নির্বাচিত করেন। এই ছবিটি আগের সমস্ত রোম্যান্টিক ছবির থেকে পুরোপুরি অন্য ঘরানার হওয়ায় অমিতাভ "রাগী যুবক" হিসেবে এক নতুন রূপে নিজেকে বলিউডে প্রতিষ্ঠিত করার সুযোগ পেয়েছিলেন।[২] এর পরের ছবিগুলিতে তাঁর অভিনীত চরিত্রের আঙ্গিক তাঁর এই নতুন পরিচিতিকে আরো দৃঢ় করেছিল। মুখ্য চরিত্র হিসেবে এটাই তাঁর প্রথম ছবি যা তাঁকে বক্স অফিসে সাফল্য এবং ফিল্মফেয়ার পুরস্কারের শ্রেষ্ঠ অভিনেতা বিভাগে মনোনয়ন এনে দিয়েছিলো। ১৯৭৩ সালে তিনি জয়াকে বিয়ে করেন এবং এই সময়ে একসঙ্গে বেশ কিছু ছবিতে অভিনয় করেন। শুধু জঞ্জীরই নয় অভিমান নামক ছবিটি তাদের বিয়ের এক মাস পরেই মুক্তি পেয়েছিল। এরপর বচ্চন বীরেশ চ্যাটার্জির চিত্রনাট্যে হৃষিকেশ মুখার্জির পরিচালিত সামাজিক ছবি নমক হারাম-এ বিক্রমের চরিত্রে অভিনয় করেন যার মূল বিষয় ছিলো বন্ধুত্ব। রাজেশ খান্না এবং রেখার সঙ্গে তাঁর সহঅভিনেতার ভূমিকায় অভিনয় প্রশংসিত হয় এবং তিনি এই চরিত্রের জন্যে ফিল্মফেয়ার শ্রেষ্ঠ সহ অভিনেতার পুরস্কারও পান। ১৯৭৪-এ বচ্চনকে বেশ কিছু ছবিতে অতিথি শিল্পী হিসেবে দেখা গিয়েছিলো যেমন কুঁওয়ারা বাপ এবং দোস্ত। বছরের সবচেয়ে সফল ছবি রোটি, কাপড়া অর মকান-এ তাঁকে সহ অভিনেতার ভূমিকায় দেখা গিয়েছিলো। এই ছবিটির গল্প এবং নির্দেশনা ছিলো মনোজ কুমারের। অত্যাচার, দারিদ্র এবং মানসিক টানাপোড়েনের সঙ্গে সততার লড়াই ছিলো এই ছবির বিষয়বস্তু। মনোজ কুমার, শশী কপুর এবং জিনাত আমানের বিপরীতে অমিতাভের অভিনয় ছবিকে বাণিজ্যিক সাফল্য এবং সমালোচকদের প্রশংসা এনে দেয়। ৬ই ডিসেম্বর ১৯৭৪-এ মুক্তিপ্রাপ্ত মজবুর ছবিতে অমিতাভ মুখ্য ভূমিকায় করেছিলেন। এটি হলিউডের জর্জ কেনেডি অভিনীত জিগজ্যাগ ছবির পুনর্নির্মিত সংস্করণ। ছবিটি বক্স অফিসে মাঝারিমাপের সাফল্য পায়।[৬] ১৯৭৫-এ বিভিন্ন ঘরানার যে ছবিগুলিতে তাঁকে দেখা গিয়েছিলো, তার মধ্যে অন্যতম ছিল মজার ছবি চুপকে চুপকে, অপরাধমূলক নাটকীয় গল্পের ভিত্তিতে তৈরি ফারার এবং রোম্যান্টিক ছবি মিলি। ১৯৭৫ সালেই তাঁকে দুটি ছবিতে দেখা গিয়েছিলো যা হিন্দি ছবির ইতিহাসে স্মরণীয় হয়ে থাকবে। যশ চোপরা পরিচালিত ছবি দিওয়ার-এ তাঁকে মুখ্য ভূমিকায় দেখা যায়। তাঁর সহ অভিনেতা হিসেবে ছিলেন শশী কপূর, নিরুপা রায় এবং নিতু সিংহ। এই ছবির জন্যে তিনি ফিল্মফেয়ার শ্রেষ্ঠ অভিনেতার সম্মান পান। ১৯৭৫-এ ছবিটি বক্স অফিসে উল্লেখযোগ্য সাফল্য পায় এবং চতুর্থ স্থান লাভ করে।[৭] ইন্ডিয়া টাইমস মুভিস এর তালিকা অনুযায়ী দিওয়ার প্রথম ২৫টি অবিস্মরণীয় বলিউড ছবির মধ্যে একটি।[৮] ১৫ আগস্ট ১৯৭৫-এ মুক্তিপ্রাপ্ত শোলে (অর্থাৎ অগ্নিশিখা) ভারতের সর্বকালের শ্রেষ্ঠ বাণিজ্যিকভাবে সফল চলচ্চিত্র হিসেবে অভিহিত হয়েছিল। মুদ্রাস্ফীতি বিবেচনা করেও এই ছবির রোজগার হয় প্রায় ২,৩৬,৪৫,০০,০০০ রুপি যা ৬০ মিলিয়ন US$-এর সমতুল্য।[৯] এই ছবিতে বচ্চন জয়দেবের ভূমিকায় অভিনয় করেছিলেন। তাঁর সঙ্গে ছিলেন ছবির জগতের অনেক নামজাদা তারকারা, যেমন ধর্মেন্দ্র, হেমা মালিনী, সঞ্জীব কুমার, জয়া ভাদুড়ি এবং আমজাদ খান। ১৯৯৯-এ বিবিসি ইন্ডিয়া এই ছবিটিকে "সহস্রাব্দের সেরা ছবি" বলে ঘোষণা দিয়েছিল। ইন্ডিয়াটাইমস মুভিস দিওয়ার ছবির মতো এই ছবিটিকেও প্রথম ২৫টি অবিস্মরণীয় বলিউড ছবির তালিকায় রেখেছে।[৮] একই বছরে ৫০ তম ফিল্মফেয়ার পুরস্কারের বিচারকরা এই ছবিটিকে "ফিল্মফেয়ার পঞ্চাশ বছরের শ্রেষ্ঠ ছবি" নামক এক বিশেষ সম্মানে ভূষিত করেন। বক্স অফিসে শোলের অভাবনীয় সাফল্যর পর বচ্চন মুম্বাই ফিল্ম জগতে তাঁর জায়গা পাকা করে নেন। ১৯৭৬ থেকে ১৯৮৪ পর্যন্ত তিনি অজস্র ফিল্মফেয়ার শ্রেষ্ঠ অভিনেতার পুরস্কার এবং মনোয়ন পেয়েছিলেন। ১৯৭৬-এ পরিচালক যশ চোপরা তাঁর দ্বিতীয় ছবি কভি কভি এর জন্যে আবার তাঁকে বেছে নেন। এটি একটি আদ্যন্ত প্রেমের গল্প যেখানে বচ্চনকে এক কবি অমিত মালহোত্র, যে একজন সুন্দরী তরুণীর প্রেমে পড়েছে, তার ভূমিকায় দেখা গিয়েছিল। ছবিতে নায়িকার ভূমিকায় ছিলেন অভিনেত্রী রাখি গুলজার। আবেগপূর্ণ সংলাপ এবং বিষয়বস্তুর নমনীয়তা দিয়ে বিচার করতে গেলে দেখা যাবে যে অমিতাভের অভিনীত অন্যান্য অ্যাকশনধর্মী চরিত্রের থেকে এই চরিত্রটি সম্পূর্ণ স্বতন্ত্র। এই ছবিতে অভিনয়ের দৌলতে তিনি আরও একবার ফিল্মফেয়ার শ্রেষ্ঠ অভিনেতার পুরস্কারের জন্যে মনোনীত হন। বলাই বাহুল্য ছবিটি আর্থিক ভাবেও সাফল্য লাভ করেছিল। ১৯৭৭-এ অমর আকবর অ্যান্থনী ছবিতে তাঁর অভিনয়ের জন্যে ফিল্মফেয়ার শ্রেষ্ঠ অভিনেতার পুরস্কার পান। এই ছবিতে তিনি তৃতীয় নায়ক অ্যান্থনী গনসালেসের চরিত্রে অভিনয় করেছিলেন। প্রথম দুজন নায়ক ছিলেন যথাক্রমে বিনোদ খান্না ও ঋষি কাপূর। ১৯৭৮ বোধহয় তাঁর অভিনয় জীবনের সবচেয়ে স্মরণীয় বছর কারণ বছরের চারটি বাণিজ্যিকভাবে সফল ছবিতেই তিনি অভিনয় করেছিলেন।[১০] এরপর তিনি আবার দ্বৈত চরিত্রে অভিনয় করা শুরু করেন। কসমে ওয়াদে ছবিতে তাঁর চরিত্রদ্বয়ের নাম ছিলো অমিত এবং শঙ্কর। ডন ছবিতে তাঁর ভূমিকা ছিলো অপরাধজগতের নেতা ডন এবং ঠিক তাঁর মতো দেখতে অন্য এক ব্যক্তি বিজয়ের। তাঁর অভিনয়ের জন্য তিনি ফিল্মফেয়ার শ্রেষ্ঠ অভিনেতার পুরস্কার পান। সমালোচকরাও তাঁর অভিনয়ের অকুন্ঠ প্রশংসা করেন। ত্রিশূল এবং মুকদ্দর কা সিকান্দর ছবি দুটির জন্যও তিনি ফিল্মফেয়ার শ্রেষ্ঠ অভিনেতার মনোনয়ন এবং প্রশংসা পেয়েছিলেন। কর্মজীবনের এই পর্যায়ে তাঁর অনায়াস সাফল্য দেখে ফরাসি পরিচালক ফ্রাসোয়া ত্রুফো তাঁকে "ওয়ান ম্যান ইন্ডাস্ট্রি" খেতাব দিয়েছিলেন।[১১] ১৯৭৯ সালে মিস্টার নটবরলাল ছবিতে প্রথমবার অমিতাভ নিজের গলায় গান গেয়েছিলেন। এই ছবিতে তাঁর বিপরীতে ছিলেন রেখা। এই ছবিতে তাঁর অভিনয়ের জন্য তিনি ফিল্মফেয়ার শ্রেষ্ঠ অভিনেতার পুরস্কারের জন্য মনোনয়ন পান এবং গানের জন্য ফিল্মফেয়ার শ্রেষ্ঠ পুরুষ নেপথ্য গায়কের পুরস্কারের জন্যও মনোনয়ন লাভ করেছিলেন। ১৯৭৯-এ তিনি আবার শ্রেষ্ঠ অভিনেতার বিভাগে মনোনয়ন পান কালা পাত্থার (১৯৭৯) ছবির জন্যে। রাজ খোসলা পরিচালিত ছবি দোস্তানা এর জন্যও ১৯৮০-তে মনোনয়ন পান। এই ছবিতে তাঁর সঙ্গে ছিলেন শত্রুঘ্ন সিংহ এবং জিনাত আমান। বাণিজ্যিক সাফল্যের দিক দিয়ে ১৯৮০-তে দোস্তানা শীর্ষ স্থান লাভ করেছিল।[১২] ১৯৮১-তে তিনি যশ চোপড়ার আবেগধর্মী ছবি সিলসিলা তে অভিনয় করেন। এই ছবিতে তাঁর বিপরীতে ছিলেন তাঁর স্ত্রী জয়া এবং রেখা যাঁকে তার প্রেমিকা হিসেবে সন্দেহ করা হত। এই সময়ের অনান্য ছবির মধ্যে উল্লেখযোগ্য রাম বলরাম (১৯৮০), শান (১৯৮০), লাওয়ারিস (১৯৮১) এবং শক্তি (১৯৮২)। শেষ ছবিতে তাঁর সঙ্গে ছিলেন প্রবাদপ্রতিম অভিনেতা দিলীপ কুমার যাঁকে তাঁর সময়ের শ্রেষ্ঠ অভিনেতা এবং মহাতারকা হিসেবে গণ্য করা হতো।[১৩] [সম্পাদনা]১৯৮২ এ কুলি ছবির অভিনয়কালে আঘাত ১৯৮২ সালে কুলি ছবির চিত্রগ্রহণ চলাকালীন একটি মারামারির দৃশ্যে সহ অভিনেতা পুনিত ইসারের সঙ্গে অভিনয়ের সময় বচ্চন তাঁর অন্ত্রে মারাত্মক আঘাত পান।[১৪] বচ্চন ছবিটিতে কোনো স্টান্টম্যান ছাড়া নিজেই বিপদজ্জনক দৃশ্যগুলিতে অভিনয় করছিলেন। একটি দৃশ্যে তাঁকে টেবিলের ওপর পড়ে তারপর মাটিতে পড়ে যেতে হতো। কিন্তু যখন তিনি টেবিলের উপর ঝাঁপালেন তখন টেবিলের কোণ তাঁর শরীরের নিম্নাংশে লেগে তাঁর প্লীহা ফুটো করে দেয় এবং এর ফলে খুব রক্তপাত হয়। তাঁর জরুরি প্লীহা কেটে বাদ দেওয়ার অস্ত্রপ্রচারের প্রয়োজন হয়। অনেক মাস ধরে তিনি হাসপাতালে সাংঘাতিক শারীরিক অবস্থা নিয়ে ভর্তি ছিলেন। কখনো কখনো মৃ্ত্যুর আশঙ্কাও দেখা দিয়েছিল। জনসাধারণের মধ্যে তার ভক্তকূলের অনেকেই তাঁর প্রাণ বাঁচানোর জন্যে মন্দিরে প্রার্থনা করেন এমনকি নিজের শরীরের অঙ্গও বলি দিতেও উদ্যত হয়েছিল। তিনি যখন সুস্থ্ হয়ে উঠছেন তখনও তাঁকে শুভেচ্ছা জানাবার জন্যে তাঁর গুনমুগ্ধ ভক্তরা লম্বা লাইনে দাঁড়িয়ে থাকতো।[১৫] তা সত্ত্বেও তাঁর সেরে উঠতে বেশ কিছু মাস সময় লেগে যায়। তিনি সেই বছরের শেষের দিকে সুস্থ হয়ে ওঠার পর আবার কাজ শুরু করেন। এই ছবিটি মুক্তি পায় ১৯৮৩ সালে। খানিকটা বচ্চনের দুর্ঘটনাজনিত প্রচারের কারণেও ছবিটি বক্স অফিসে বিপুল সাফল্য লাভ করেছিল।[১৬] বচ্চনের দুর্ঘটনার কারণে পরিচালক মনমোহন দেশাই তাঁর ছবি কুলি এর শেষাংশটি বদলে দিয়েছিলেন। আগে ঠিক ছিলো বচ্চনের চরিত্রটি ছবির শেষে মারা যাবে কিন্তু চিত্রনাট্য বদল করে তাঁকে শেষে বাঁচিয়ে দেওয়া হয়। দেশাই বলেন, যে মানুষটি সদা মৃত্যুর বিরুদ্ধে যুদ্ধজয় করেছে তাকে পর্দায় মেরে ফেলা উচিত হবে না। পরে যখন ছবিটি মুক্তি পায় সেই মারামারির দৃশ্যটির (যখন দুর্ঘটনাটি ঘটে) সময় খানিক্ষণের জন্যে ছবি থামিয়ে দেওয়া হয় এবং পর্দায় এক বিজ্ঞপ্তি দেখা দেয় যে এই সময়ই অভিনেতা আহত হয়েছিলেন। এই ভাবেই ছবিটি ভালো রকম প্রচার পেয়ে গিয়েছিল।[১৫] পরে জানা যায় তিনি পেশি ভঙ্গুরতা জনিত অসুখে ভুগছেন। এই অসুস্থতার দরুন তিনি শারীরিক এবং মানসিকভাবে দুর্বল হয়ে পড়েন এবং ফিল্ম ছেড়ে রাজনীতিতে যোগ দেওয়ার সিদ্ধান্ত নেন। এই সময় তিনি খুব হতাশ হয়েছিলেন এবং তাঁর ফিল্মের ভবিষ্যত নিয়েও চিন্তান্বিত হয়ে পড়েন। প্রত্যেক ছবি মুক্তি পাওয়ার আগে তিনি বলতেন,"ইয়ে ফিল্ম ফ্লপ হোগি!"("এই ছবিটা ব্যর্থ হবে")।[১৭] [সম্পাদনা]রাজনীতি : ১৯৮৪-১৯৮৭ ১৯৮৪ সালে তাঁদের অনেকদিনের পারিবারিক বন্ধু রাজীব গান্ধীর সমর্থনে অমিতাভ অভিনয় থেকে সংক্ষিপ্ত বিরতি নিয়ে রাজনীতিতে যোগ দেন। তিনি এলাহাবাদ লোকসভা আসনের জন্য উত্তর প্রদেশের প্রাক্তন মুখ্যমন্ত্রী এইচ এন বহুগুনা-র বিরুদ্ধে নির্বাচনে দাঁড়ান এবং সাধারণ নির্বাচন-এর ইতিহাসে সবচেয়ে বেশি (মোট ভোটের ৬৮.২% পেয়ে) ভোটপার্থক্যে জয়লাভ করেন ।[১৮] তাঁর রাজনৈতিক কর্মজীবন সংক্ষিপ্ত ছিলো। তিন বছর পরে তিনি পদত্যাগ করেন এবং রাজনীতিকে "নর্দমা" আখ্যা দেন। এই পদত্যাগের পিছনে ছিলো বচ্চন এবং তাঁর ভাইয়ের "বোফর্স কেলেঙ্কারী"-তে জড়িয়ে পড়ার ইঙ্গিত যা একটি খবরের কাগজ জনসমক্ষে তুলে আনে। বচ্চন এই কাগজের বিরুদ্ধে মামলা করবেন বলে প্রতিজ্ঞা করেন। কিন্তু শেষে জানা যায় যে বচ্চন নির্দোষ এবং এই কেলেঙ্কারিতে কোনভাবে জড়িত ছিলেন না।[১৯] যখন তাঁর প্রতিষ্ঠান ABCL ব্যর্থতার সম্মুখীন হয় তখন তাঁর পুরনো বন্ধু অমর সিংহ তাঁকে আর্থিক অনিশ্চয়তার সময়ে সাহায্য করেছিলেন। সেই জন্য অমিতাভ অমর সিংহের রাজনৈতিক দল সমাজবাদী পার্টিকে সমর্থন করতে শুরু করেন। জয়া বচ্চন সমাজবাদী পার্টিতে যোগ দিয়ে রাজ্য সভার সদস্য নির্বাচিত হন।[২০] বচ্চন সমাজবাদী পার্টির প্রতি নিজের সমর্থন বজায় রাখার জন্য বিজ্ঞাপন এবং রাজনৈতিক প্রচারকার্যে অংশ নিতেন। তাঁর এই কার্যকলাপের জেরে সম্প্রতি তিনি ভারতীয় আদালতের সঙ্গে এক ঝামেলায় জড়িয়ে পড়েন কারণ কয়েকটি মিথ্যে দাবি অনুযায়ী তিনি আগে কিছু আইনি কাগজ জমা দিয়েছিলেন যেখানে নিজেকে কৃষক হিসেবে পরিচয় দিয়েছিলেন।[২১] অভিনেতা জীবনের শীর্ষে থাকাকালীন স্টারডাস্ট এবং অনান্য কিছু ফিল্ম পত্রিকা তাঁর বিরুদ্ধে ১৫ বছরের সাংবাদিক নিষেধাজ্ঞা জারি করেছিলো। নিজপক্ষ সমর্থনের তাগিদে শোনা যায় বচ্চনও ১৯৮৯-এর শেষ পর্যন্ত সাংবাদিকদের নিজের ছবির সেটে ঢুকতে অনুমতি দিতেন না।[২২] [সম্পাদনা]জনপ্রিয়তা হ্রাস এবং অবসর : ১৯৮৮-১৯৯২ ১৯৮৮ সালে শাহেনশাহ ছবিতে নামভূমিকায় অভিনয়ের মাধ্যমে বচ্চন চলচ্চিত্র জগতে প্রত্যাবর্তন করেন।[২৩] বহুচর্চিত এই প্রত্যাবর্তনকে ঘিরে আলোচনার জন্যই বোধহয় ছবিটি বক্স অফিসে সাফল্য লাভ করে। যদিও তাঁর প্রত্যাবর্তনের পর প্রথম ছবিটি সাফল্য লাভ করে, কিন্তু তারকা হিসেবে তাঁর খ্যাতি ক্রমে হ্রাস পেতে শুরু করে। তার ফলস্বরূপ এর পরের সব ছবিই বক্স অফিসে ব্যর্থতার সম্মুখীন হয়। মনে করা হয়েছিল ১৯৯১ সালের সফল ছবি হাম এই ব্যর্থতার ধারাকে পাল্টে দেবে কিন্তু ক্রমে বোঝা গিয়েছিল যে এই সাফল্য খুবই ক্ষণস্থায়ী কারণ অনান্য ছবির ব্যর্থতা অব্যাহত ছিল। তবে এই সময়ের উল্লেখযোগ্য ঘটনার মধ্যে রয়েছে বচ্চনের দ্বিতীয়বার জাতীয় চলচ্চিত্র পুরস্কার জিতে নেওয়া। ১৯৯০-এ অগ্নিপথ ছবিতে এক মাফিয়া ডনের ভূমিকায় অভিনয় করে তিনি এই সম্মান পান। এই কয়েকটি বছরের পর তিনি বেশ কিছুদিনের জন্য পর্দা থেকে অদৃশ্য হয়ে যান। ১৯৯২ সালে খুদা গাওয়া মুক্তি পাওয়ার পর পাঁচ বছরের জন্য বচ্চন কাজকর্ম অনেক কমিয়ে দিয়েছিলেন। ১৯৯৪-এ তাঁর পিছিয়ে যাওয়া ছবি ইনসানিয়াত মুক্তি পায় কিন্তু ছবিটি বক্স অফিসে সাফল্যর মুখ দেখেনি।[২৪] [সম্পাদনা]প্রযোজনা এবং অভিনয়ে প্রত্যাবর্তন ১৯৯৬-১৯৯৯ তাঁর স্বল্পকালীন অবসর জীবনে বচ্চন প্রযোজনার কাজে হাত দেন। তিনি অমিতাভ বচ্চন কর্পোরেশন লিমিটেড (A.B.C.L.) স্থাপন করেন ১৯৯৬-এ এই আশা নিয়ে যে তাঁর প্রতিষ্ঠান, ২০০০ সালের মধ্যে একটি ১০ বিলিয়ন টাকার (আনুমানিক ২৫০ মিলিয়ন মার্কিন ডলার) প্রথম সারির বিনোদন কোম্পানি হয়ে উঠবে। ABCL-এর কর্মকৌশল ছিলো ভারতের বিনোদন জগতে নতুন সামগ্রী এবং পরিষেবা নিয়ে আসা। এই প্রতিষ্ঠানের প্রধান কাজ হিসেবে বেছে নেওয়া হয়েছিল মূলধারার বাণিজ্যিক ছবির প্রযোজনা এবং পরিবেশনা, অডিও ক্যাসেট এবং ভিডিও ডিস্ক, টেলিভিশন সফটওয়্যারের প্রযোজনা এবং বিক্রয়কৌশল নির্ধারণ করা এবং বিশিষ্ট ব্যক্তিত্ব এবং অনুষ্ঠানের সুষ্ঠ পরিচালনা। ১৯৯৬ থেকে প্রতিষ্ঠানটি কাজ শুরু করার পরেই তাদের প্রথম ছবি প্রযোজনার কাজ শুরু করে। তেরে মেরে স্বাপ্নে বক্স অফিসে সাফল্য না পেলেও আরশাদ ওয়ার্সি এবং দক্ষিণ ভারতীয় তারকা সিমরানকে অভিনয় জগতে আত্মপ্রকাশ করতে সাহায্য করেছিলো। ABCL আরো কিছু ছবি প্রযোজনা করলেও কোনটিই সাফল্য পায়নি। ১৯৯৭-এ ABCL দ্বারা প্রযোজিত মৃত্যুদাতা ছবির মাধ্যমে বচ্চন, অভিনয়ে প্রত্যাবর্তনের চেষ্টা করেন। মৃত্যুদাতা বচ্চনের পুরনো একশনধর্মী চরিত্রকে পুনর্নির্মাণ করতে চাইলেও বাণিজ্যিকভাবে তা সফল হয়নি। সমালোচকরাও এই ছবিটিকে পছন্দ করেননি। ABCL ব্যাঙ্গালোরে অনুষ্ঠিত দ্য ১৯৯৬ মিস ওয়ার্ল্ড বিউটি প্যাজেন্ট-এর প্রধান ব্যয়বহনকারী সংস্থা বা স্পন্সর ছিলো কিন্তু এতেও তাদের প্রচুর লোকসান হয়। এই অনুষ্ঠানের চরম ব্যর্থতা থেকে ABCL-কে ঘিরে জন্ম নেয় অনেক আইনি লড়াই। এর পরিপ্রেক্ষিতে পরে জানা যায় যে ABCL তার উপরতলার কর্মীদের প্রয়োজনের থেকে অনেক বেশি পারিশ্রমিক দিচ্ছিল। শেষে ১৯৯৭ সালে দেখা যায় আর্থিক অনিয়ম এবং কার্যক্ষেত্রে বিশৃঙ্খলার কারণে প্রতিষ্ঠানটি ভেঙ্গে পড়েছিল। পরে ইন্ডিয়ান ইন্ডাসট্রিজ বোর্ড এই প্রতিষ্ঠানটিকে ব্যর্থ বলে ঘোষণা করেছিল। এপ্রিল ১৯৯৯-এ বম্বে উচ্চ আদালত বচ্চনকে, যতদিন না কানাড়া ব্যাঙ্কের আটকে থাকা ঋণ ফেরত দেওয়া সংক্রান্ত মামলার রফা হচ্ছে, ততদিন তাঁর বোম্বেতে অবস্থিত বাংলো "প্রতীক্ষা" এবং আরোও দুটি ফ্ল্যাট বিক্রি না করার নির্দেশ দিয়েছিল। বচ্চন নিজের স্বপক্ষে বলেন যে তাঁর প্রতিষ্ঠানের জন্যে অর্থ সংগ্রহের উদ্দেশ্যে তিনি সাহারা ইন্ডিয়া ফিন্যান্সের কাছে তাঁর বাংলো বন্ধক রেখেছেন।[২৫] বচ্চন তাঁর অভিনয় জীবনে পুরোপুরি ফিরে আসার জন্যে বড়ে মিয়া ছোটে মিয়ার (১৯৯৮)[২৪] মতো মাঝারি মাপের ছবির সাহায্য নেন। সূর্যবংশম (১৯৯৯)[২৬] ছবিতে তাঁর অভিনয়ের জন্যে প্রশংসা পেলেও লাল বাদশাহ (১৯৯৯) এবং হিন্দুস্তান কি কসম (১৯৯৯) বক্স অফিসে ব্যর্থ হয়েছিল। [সম্পাদনা]টেলিভিশনে কর্মজীবন ২০০০ সালে বচ্চনকে ব্রিটিশ টেলিভিশন গেম শো হু ওয়ান্টস টু বি আ মিলিয়নেয়ার?-এর ভারতীয় সংস্করণের সঞ্চালক হিসেবে দেখা গিয়েছিল। যার নতুন নাম হয়েছিল কৌন বনেগা ক্রোড়পতি। অন্যান্য দেশের মতই (যেখানে এটি গৃহীত হয়েছে) এই অনুষ্ঠানটি তাৎক্ষণিক সাফল্য পেয়েছিল। নভেম্বর ২০০০-এ কানাড়া ব্যাঙ্ক বচ্চনের বিরুদ্ধে আনা মামলা প্রত্যাহার করে নেয়। নভেম্বর ২০০৫ পর্যন্ত বচ্চনকে KBC-র সঞ্চালকের পদে দেখা যায়। ছোট পর্দায় তাঁর জনপ্রিয়তা ছবির জগতে তাঁর প্রত্যাবর্তন অনেক সহজ করে দিয়েছিল। ২০০৯-এর অস্কারজয়ী ছবি স্লামডগ মিলিয়নেয়ার এর দেখানো গেম শো হু ওয়ান্টস টু বি আ মিলিয়নেয়ার? প্রতিযোগিতায় প্রথম প্রশ্ন "জঞ্জীর ছবির তারকা কে ছিলেন?" -এর সঠিক উত্তর ছিল, "অমিতাভ বচ্চন"। ছবির একটি দৃশ্যে ফিরোজ আব্বাস খান অমিতাভ বচ্চনের ভূমিকায় অভিনয় করেন এবং গেম শোয়ের সঞ্চালকের ভূমিকায় দেখা গিয়েছিলো অনিল কাপূরকে। অভিতাভ বচ্চন বিগ বস ৩ নামের একটি রিয়েলিটি শো এর সঞ্চলক হিসেবেও দেখা যায়।[২৭] [সম্পাদনা]গুরুত্বপূর্ণ ভূমিকায় প্রত্যাবর্তন: ২০০০ থেকে সাম্প্রতিক ২০০০-এ অমিতাভ বচ্চন যশ চোপড়ার বক্স অফিসে সফল ছবি মোহাব্বতে-তে অভিনয় করেন। ছবিটি পরিচালনা করেন আদিত্য চোপড়া। এই ছবিতে তাঁর ভূমিকা ছিল এক কঠোর বয়োজ্যেষ্ঠ, যাঁর প্রতিদ্বন্দ্বী চরিত্রে ছিলেন শাহরুখ খান। এরপরে একে একে আসে আরো সফল ছবি। এক রিস্তা:দা বন্ড অফ লাভ (২০০১), কভি খুশি কভি গম (২০০১) এবং বাগবান (২০০৩) ছবিতে তাঁকে দেখা যায় পরিবারের সর্বময় কর্তার ভূমিকায়। এই সময় তাঁর অভিনীত চরিত্রগুলির মধ্যে বৈচিত্র লক্ষনীয়। আক্স (২০০১), আঁখে (২০০২), খাকি (২০০৪), দেব (২০০৪) এবং ব্ল্যাক (২০০৫) সমালোচকদের দ্বারা উচ্চপ্রশংসা লাভ করে। জনপ্রিয়তার উচ্ছ্বাস লক্ষ করে বচ্চন বেশ কিছু সামগ্রী এবং পরিষেবার প্রচারে নিজেকে নিয়োজিত করেন। এইভাবেই টেলিভিশনের এবং বিলবোর্ডের বিজ্ঞাপনে তিনি পরিচিত মুখ হয়ে ওঠেন। ২০০৫ এবং ২০০৬-এ তিনি তাঁর ছেলে অভিষেকের সঙ্গে সফল ছবি বান্টি অর বাবলি (২০০৫), গডফাদারকে সম্মান জানিয়ে তৈরি হওয়া ভারতীয় ছবি সরকার (২০০৫) এবং কভি অলবিদা না কহেনা (২০০৬)-তে কাজ করেন। প্রত্যেকটি ছবিই বক্স অফিসে সাফল্য পায়। [২৮][২৯] ২০০৬ এবং ২০০৭-এর মুক্তিপ্রাপ্ত ছবির মধ্যে ছিলো বাবুল (২০০৬),[৩০] একলব্য এবং নিঃশব্দ (২০০৭) যেগুলি বক্স অফিসে ব্যর্থ হয় কিন্তু প্রত্যেকটি ছবিতে তাঁর অভিনয় ভূয়সী প্রশংসা লাভ করে।[[৩১] নাগাথিহালি চন্দ্রশেখর পরিচালিত কানাড়া ছবি আম্রুথাদারি -তে তিনি অতিথি শিল্পী হিসেবে স্বভূমিকায় অভিনয় করেন। মে ২০০৭-এ তাঁর দুটি ছবি চিনি কম এবং অনেক তারকা সমৃদ্ধ শ্যুটআউট অ্যাট লোখন্ডওয়ালা মুক্তি পায়। শ্যুটআউট অ্যাট লোখন্ডওয়ালা বক্স অফিসে খুব ভালো ফল করে এবং ভারতে ছবিটি হিট বলে ঘোষণা করা হয়। চিনি কম প্রথমে খুব ভালো ফল দেখাতে না পারলেও পরে মাঝারি ধরনের হিট হিসেবে ঘোষিত হয়।[৩২] আগস্ট ২০০৭-এ সবচেয়ে প্রশংসিত হিট ছবি শোলের পুনর্নির্মাণ হয় রাম গোপাল বর্মা কি আগ নাম নিয়ে। ছবিটি বক্স অফিসে চূড়ান্ত ব্যর্থ হয়।[৩২] চলচ্চিত্র বিশেষজ্ঞরাও ছবিটির কড়া সমালোচনা করেন। ৯ই সেপ্টেম্বর ২০০৭-এ তাঁর প্রথম ইংরেজি ছবি ঋতুপর্ণ ঘোষের দ্য লাস্ট লিয়ার ২০০৭-এর টরন্টো ফিল্ম ফেস্টিভ্যালে প্রিমিয়ার শো করে। সমালোচকরা তাঁর কাজের প্রশংসা করেন এবং ব্ল্যাক এর পরে তাঁর এই ছবির অভিনয়কেই সেরা বলে দাবি করেন।[৩৩] তাঁর প্রথম আন্তর্জাতিক ছবি মীরা নায়ার পরিচালিত শান্তারাম এ তাঁর একটি সহযোগী চরিত্রে অভিনয় করার কথা আছে। এই ছবির প্রধান চরিত্রে অভিনয় করছেন হলিউড তারকা জনি ডেপ। ফেব্রুয়ারি ২০০৮-এ চিত্রগ্রহণ শুরু হবার কথা ছিলো কিন্তু লেখকদের ধর্মঘট ছবিটিকে সেপ্টেম্বর ২০০৮ পর্যন্ত পিছিয়ে দেয়।[৩৪] ছবিটির নির্মাণকাজ আপাতত অনির্দিষ্ট কালের জন্য স্থগিত রয়েছে।[৩৫] ভূতনাথ নামে যে ছবিতে তিনি নামভূমিকায় এক অশরীরীর চরিত্রে অভিনয় করেছেন তা মুক্তি পায় ৯ই মে ২০০৮ এ। সরকার রাজ মুক্তি পায় জুন ২০০৮-এ। ২০০৫-এ তৈরি ছবি সরকার এর পরবর্তী গল্পই এই ছবির বিষয়বস্তু। বক্স অফিসে সরকার রাজ ইতিবাচক ফল করে। তার সাম্প্রতিক ছবি পা ২০০৯ এর শেষের দিকে মুক্তি পায়, যেখানে খুব অপ্রত্যাশিত ভাবেই অভিতাভ কে তার ছেলে অভিষেকের প্রোগেরিয়া রোগে আক্রান্ত ১৩ বছর বয়সী ছেলের ভূমিকায় দেখা যায়। এ ছবিটে অমিতাভ বচ্চনের অভিনয় বিশেষ ভাবে প্রশংসিত হয়। [সম্পাদনা]স্বাস্থ্য [সম্পাদনা]২০০৬ হাসপাতালে চিকিৎসাধীন নভেম্বর ২০০৫ সালে অমিতাভ বচ্চনকে আরো একবার লীলাবতী হাসপাতালের আইসিইউতে ভর্তি করা হয় তাঁর ক্ষুদ্রান্ত্রের উপস্থলিপ্রদাহের অস্ত্রপ্রচারের জন্য।[৩৬] এই ঘটনার কিছুদিন আগে থেকেই বচ্চন তাঁর শরীরের নিম্নাংশে ব্যথা অনুভব করছিলেন। তাঁর অসুস্থতার এবং সেরে ওঠার সময়ে তাঁর সমস্ত কাজ কিছুদিনের জন্যে পিছিয়ে দেওয়া হয়েছিল যার মধ্যে টেলিভিশনের অনুষ্ঠান কৌন বনেগা ক্রোড়পতি যাতে তিনি সঞ্চালকের ভূমিকায় ছিলেন সেটিও অন্তর্গত ছিলো। মার্চ ২০০৬-এ অমিতাভ তাঁর কর্মজীবনে প্রত্যাবর্তন করেন।[৩৭] [সম্পাদনা]কন্ঠস্বর বচ্চন তাঁর গম্ভীর, ব্যারিটোন কন্ঠস্বরের জন্যে বিখ্যাত। তাঁকে অজস্র অনুষ্ঠানে সূত্রধর, নেপথ্য গায়ক এবং উপস্থাপকের ভূমিকায় দেখা গেছে। প্রথিতযশা চলচ্চিত্র পরিচালক সত্যজিত রায় বচ্চনের কন্ঠস্বর শুনে এতো মুগ্ধ হয়েছিলেন যে তিনি তাঁর ছবি শতরঞ্জ কে খিলাড়ি-তে তাঁকে ভাষ্যকারের ভূমিকা দিয়েছিলেন কারণ ছবিতে তাঁর উপযুক্ত কোনো চরিত্র ছিলো না।[৩৮] চলচ্চিত্র জগতে পা ফেলার আগে বচ্চন অল ইন্ডিয়া রেডিওতে ঘোষকের চাকরির জন্যে আবেদন করেছিলেন, যদিও তা খারিজ হয়ে যায়। [সম্পাদনা]বিতর্ক এবং সমালোচনা [সম্পাদনা]বরাবাঁকির জমির মামলা ২০০৭ সালে উত্তর প্রদেশের বিধান সভা নির্বাচনের সময় বচ্চন একটি চলচ্চিত্রে অভিনয় করে করেন যাতে মুলায়াম সিংহ সরকারের গুণগান করা হয়। তাঁর সমাজবাদী পার্টি নির্বাচনে বিপুলভাবে পরাজিত হয় এবং মায়াবতী ক্ষমতায় আসেন। ২রা জুন ২০০৭-এ ফৈজাবাদ আদালত রায় দেন যে তিনি বেআইনিভাবে কৃষিজমি অধিকার করেছেন যা বিশেষ করে ভূমিহীন দলিত চাষীদের জন্য বরাদ্দ করা হয়েছিল।[৩৯] অনেকেই ধরে নিয়েছিলেন যে তাঁর বিরুদ্ধে জালিয়াতির অভিযোগের ভিত্তিতে তদন্ত করা হবে কারণ তিনি নিজেকে চাষী হিসেবে দাবি করেছিলেন।[৪০] ১৯শে জুলাই ২০০৭ তারিখে এই বিতর্ক সর্বসমক্ষে আত্মপ্রকাশ করে, তখন বচ্চন তাঁর উত্তর প্রদেশের বরাবাঁকি এবং পুনের জমি ফেরত দিয়েছিলেন। তিনি মহারাষ্ট্রের মুখ্যমন্ত্রী বিলাসরাও দেশমুখকে পত্র মারফত জানান যে পুনেতে বেআইনিভাবে পাওয়া জমি যেন দান করে দেওয়া হয়।[৪১] যাই হোক লক্ষ্মৌ আদালত জমি দান করা রদ করে দেন এবং আদেশ দেন যেন জমির মালিকানা বজায় থাকে। ১২ই অক্টোবর ২০০৭ তারিখে বচ্চন বরাবাঁকি জেলায় দৌলতপুর গ্রামে তিনি তাঁর জমির উপর সব দাবি ছেড়ে দেন।[৪২] ১১ই ডিসেম্বর ২০০৭-এ এলাহাবাদ উচ্চ আদালতের লক্ষ্ণৌ বেঞ্চ রায় দেন যে বরাবাঁকি জেলায় তাঁর নামে বরাদ্দ সরকারী জমি সংক্রান্ত জালিয়াতি মামলায় বচ্চন নির্দোষ। একটি একক লক্ষ্ণৌ বেঞ্চ জানায় যে এমন কোনো প্রমাণ পাওয়া যায়নি যা থেকে বোঝা যায় যে অভিনেতা "নিজে কোনো ধরনের জালিয়াতি করেছেন বা হিসেবপত্রের খাতায় কোনো কারসাজি করেছেন"।[৪৩][৪৪] বরাবাঁকির মামলার রায় ইতিবাচক হওয়ার পর অমিতাভ বচ্চন মহারাষ্ট্র সরকারকে জানিয়ে দেন যে পুনে জেলার মাভাল তহসিলে তাঁর জমি তিনি সমর্পণ করতে চান না।[৪৫] [সম্পাদনা]রাজ ঠাকরের সমালোচনা জানুয়ারি ২০০৮-এ মহারাষ্ট্র নবনির্মাণ সেনার নেতা রাজ ঠাকরে রাজনৈতিক মিছিলে যোগদানকালীন অমিতাভ বচ্চনকে লক্ষ্য করে মন্তব্য করেন যে এই অভিনেতা মহারাষ্ট্রের তুলনায় নিজে যে রাজ্যে জন্মেছেন তার প্রতি "বেশি উৎসাহী"। বচ্চন, মহারাষ্ট্রের বদলে উত্তর প্রদেশের বরাবাঁকিতে নিজের পুত্রবধূ অভিনেত্রী ঐশ্বর্য্যা রাই বচ্চনের নামাঙ্কিত বালিকা বিদ্যালয় উদ্বোধন করায়, তিনি তাঁর আপত্তি প্রকাশ করেন।[৪৬] গণমাধ্যমের বিবৃতি অনুসারে রাজের এই ভর্ত্সনার কারণ আর কিছুই নয় অমিতাভের পুত্র অভিষেক এবং ঐশ্বর্যার বিবাহ অনুষ্ঠানে আমন্ত্রিত না হওয়ার হতাশা। যদিও তাঁর সঙ্গে পারিবারিকভাবে বিছিন্ন কাকা বাল এবং সম্পর্কিত ভাই উদ্ধব এই অনুষ্ঠানে নিমন্ত্রিত ছিলেন।[৪৭][৪৮] তাঁর অভিযোগের জবাবে অমিতাভ বচ্ছনের স্ত্রী সমাজবাদী পার্টির লোকসভা সদস্যা, জয়া বচ্চন জানান যে যদি মহারাস্ট্র নবনির্মাণ সেনা (MNS)-এর নেতা জমির ব্যবস্থা করেন তাহলে বচ্চন পরিবার মুম্বইয়ে একটি বিদ্যালয় স্থাপন করতে পারেন। তিনি গণমাধ্যমকে বলেন,"আমি শুনেছি রাজ ঠাকরে মহারাষ্ট্রে প্রচুর সম্পত্তি এবং মুম্বই-কোহিনূর মিলস্‌ এর মালিক। তিনি যদি জমি দান করতে ইচ্ছুক হন তাহলে আমরা ঐশ্বর্যার নামে এখানেই একটা স্কুল শুরু করতে পারি।"[৪৯] যাই হোক অমিতাভ এই ব্যাপারে কোনো মন্তব্য করেননি। বাল ঠাকরে এই সব অভিযোগ উড়িয়ে দিয়ে বিবৃতি দেন, "অমিতাভ বচ্চন একজন উদারমনস্ক ব্যক্তি যিনি মহারাষ্ট্রকে অন্তর দিয়ে ভালবাসেন এবং তার প্রমাণ অনেকভাবেই বুঝতে পারা যায়। তিনি অনেকবার বলেছেন মহারাষ্ট্র বিশেষত মুম্বই তাঁকে খ্যাতি এবং ভালবাসা দুইই দিয়েছে। তিনি আরো বলেন যে তাঁর আজ এই জায়গায় পৌছানো একমাত্র মানুষের ভালবাসার জোরে। মুম্বইয়ের মানুষের কাছে তিনি একজন শিল্পী হিসেবে স্বীকৃতি পেয়েছেন। তাঁর সম্বন্ধে সংকীর্ণতার অভিযোগ আনা নেহাতই বোকামি। অমিতাভ একজন আন্তর্জাতিক মহাতারকা। সমগ্র পৃথিবীর মানুষ তাকে শ্রদ্ধা করেন। সেটা ভুলে গেলে চলবে না। অমিতাভর উচিত এই সব ভিত্তিহীন অভিযোগকে সরাসরি উপেক্ষা করে নিজের অভিনয় মনোনিবেশ করা।[৫০] ২৩ই মার্চ ২০০৮-এ রাজের মন্তব্যের প্রায় দেড় মাস পর, অমিতাভ একটি স্থানীয় কাগজে একটি স্বাক্ষাৎকারে এই বিষয়ে মন্তব্য করেন। তিনি বলেন, "তাৎক্ষণিক অভিযোগ শুধুমাত্র তাৎক্ষণিক, আমার মনোযোগ আশা করলেও সব ব্যাপারে সব সময় মনোযোগ দিতে পারি না।"[৫১] পরে ২৮শে মার্চে এক ইন্টারন্যাশনাল ফিল্ম একাডেমির সাংবাদিক সম্মেলনে যখন পরিযায়ী-বিরুদ্ধ বিষয়ে তাঁর মতামত চাওয়া হয়, তখন অমিতাভ বলেন দেশের যে কোনো প্রান্তে বসবাস করতে পারা নাগরিকের মৌলিক অধিকার যাকে সংবিধানও স্বীকৃতি দেয়।[৫২] তিনি আরো বলেন রাজের মন্তব্য তাঁর উপরে কোনো প্রভাব বিস্তার করেনি।[৫৩] অমিয় চক্রবর্তী (১০ই এপ্রিল, ১৯০১- ১৯৮৭) বাঙালি সাহিত্যিক ও শিক্ষাবিদ। তিনি শীর্ষস্থানীয় আধুনিক কবি এবং সৃজনশীল গদ্যশিল্পী। শান্তিনিকেতনে রবীন্দ্রনাথের সাহিত্য সচিব হিসেবে দায়িত্ব পালন করেন। অক্সফোর্ড বিশ্ববিদ্যালয় হতে ১৯৩৭ সালে ডি.ফিল. ডিগ্রী লাভ করেন। তার গবেষণার বিষয় ছিল: The dynasts and the post war poetry : a study in modern ideas। অমিয় চক্রবর্তী ১৯৪৮ থেকে ১৯৬৭ সাল পর্যন্ত হাওয়ার্ড, বস্টন প্রভৃতি বিশ্ববিদ্যালয়ে তুলনামূলক প্রাচ্য ধর্ম ও সাহিত্য বিষয়ে অধ্যাপনা করেন। সেই সময় জর্জ বার্নাড'শ, আলবার্ট আইনস্টাইন, কবি ইয়েটস, রবার্ট ফ্রস্ট, আলবার্ট সোয়ইটজর, বোরিস পাস্তেরনাক, পাবলো কাসালস প্রভৃতি বিখ্যাত মনিষীর সান্নিধ্যে আসেন। অমিয়া দত্ত (১৯১৮ - এপ্রিল ২৭, ১৯৪৯) বাঙালি স্বাধীনতা সংগ্রামের সক্রিয় কর্মী ও সমাজসেবী। [সম্পাদনা]প্রাথমিক জীবন অমিয়া দত্ত ১৯১৮ সালে বিক্রপুরের (বর্তমানে মুন্সিগঞ্জ জেলা) বজ্রযোগিনী গ্রামে জন্মগ্রহণ করেন। তার পিতার নাম অতুলচন্দ্র গুহ এবং মাতা প্রিয়লতা গুহ। মাত্র ১২ বছর বয়সে অমিয়ার পিতা মারা যান। এবং এক বছর পরে মাত্র ১৩ বছর বয়সে অষ্টমশ্রেনীতে পড়ার সময় ঢাকা কালেকটরেটের কর্মী রবীন্দ্র মোহন দত্তের সাথে অমিয়ার বিয়ে হয়। বিয়ের কারনে তার লেখাপড়া বন্ধ হয়। তবে বিয়ে হয়ে গেলেও তিনি প্রায়ই বজ্রযোগিনী গ্রামে এসে থাকতেন। এসময় তিনি তার এলাকায় স্বাধীনতা সংগ্রামে বিপ্লবীদের কর্মকান্ড এবং গ্রামের লোকজনের বিপ্লবীদের সহায়তা করা এসব কিছু দেখে অমিয়ার মনে স্বদেশীকতা এবং দেশাত্মবোধ জাগ্রত হয়; তিনি প্রভাবিত হন বিপ্লবী ভাবধারায়। অমিয়ার ছোট ভাই রবি গুহ ছাত্রাবস্থাতেই কমিউনিস্ট পার্টির সংস্পর্শে আসেন। ভাইয়ের কাছে তিনি মার্ক্সবাদ-লেনিনবাদের দিক্ষা নেন। গোপনে গোপনে পারিবারিক অনুশাসনের উপেক্ষা করেই পার্টির কাজ করতে শুরু করেন। বিভিন্ন বাঁধা বিপত্তি এড়িয়ে ১৯৪৩ সালে অমিয়া দত্ত কমিউনিস্ট পার্টির সদস্যপদ লাভ করেন। ঐ বছর দূর্ভিক্ষের সময় ঢাকা শহরের সূত্রাপুর, গেণ্ডারিয়া, নারিন্দা, ওয়ারি, তাঁতিবাজার প্রভৃতি একালায় অমিয়া দত্তের নেতৃত্বে মহিলা আত্মরক্ষা সমিতি ত্রাণের কাজে সক্রিয় উদ্যোগ নেয়। ঘরকন্যার সব কাজ করেও অমিয়া ত্রাণ শিবিরে দুঃস্থ অসহায় নারীদের আশ্রয়দানের কাজের সঙ্গেও তিনি জড়িত ছিলেন। গেণ্ডারিয়ায় অবস্থিত অনাথ শিশু ভবনটির রক্ষণাবেক্ষণের দায়িত্বও ছিল তার। বিক্রমপুরের আরেক প্রখ্যাত স্বাধীনতাসংগ্রামী ও সমাজসেবী কংগ্রেসনেত্রী আশালতা সেনের কাছ থেকে তিনি এ ব্যাপারে বহু সাহায্য পেয়েছিলেন। ১৯৪৬ সালে ব্রিটিশ সরকার আন্দামান জেল থেকে কয়েকজন বন্দীকে ঢাকা সেন্ট্রাল জেলে নিয়ে এলে তাদের মধ্যে কয়েকজন কমরেড গুরুতর অসুস্থ হয়ে পরেন। অসুস্থদের ঢাকার মিটফোর্ড হাসপাতালে স্থানান্তরিত করা হয়। ঢাকায় তখন সাম্প্রদায়িক দাঙ্গা চলছে। পার্টি থেকে অমিয়াকে অসুস্থ বন্দীদের সাথে যোগাযোগ করার দায়িত্ব দিলে ঐ মুসলমান অধ্যুষিত এলাকায় পুলিশের চোখ এড়িয়ে নার্সের বেশে তিনি পার্টির প্রয়োজনীয় কাগজপত্র, চিঠি এবং তথ্য আদান-প্রদান করতেন। ১৯৪৭ সালে দেশ বিভাগের সময় অমিয়ার পরিবার ভারতে চলে যান। প্রথমে হাওড়ার কদমতলায় ও পরে বাজেশিবপুরে বাসা ভাড়া করেন। সেখানে গিয়েও তিনি পার্টি এবং মহিলা আত্মরক্ষা সমিতির কাজে যুক্ত হয়ে পড়েন। ১৯৪৯ সালের ফেব্রুয়ারিতে পশ্চিমবঙ্গের ডুবরী ভেরী গ্রামের আন্দোলনে অনেক কৃষক শহীদ হন। এই সময়ে ব্যাপক ধরপাকরে বহু কমিউনিস্ট কারারুদ্ধ হন। জেলে অত্যাচারের বিরুদ্ধে এবং রাজনৈতিক বন্দীদের মর্যাদার দাবীতে তারা জেলের ভেতরেই সংগ্রাম শুরু করেন। এ সময় তাদের সমর্থনে বিভিন্ন সংগঠন থেকে প্রতিবাদ মিছিল বের হয়। ২৭ এপ্রিল রাজবন্ধীদের মর্যাদা ও মুক্তির দাবিতে মহিলা আত্মরক্ষা সমিতি কলকাতার ভারতসভা হলে সমাবেশের আয়োজন করে। পরিকল্পনা মোতাবেক তদানিন্তন মুখ্যমন্ত্রী ড. বিধানচন্দ্র রায়ের বাড়ির উদ্দেশ্যে ভারতসভা হল থেকে কয়েকশত মহিলার দৃপ্ত মিছিল বৌবাজার কলেজ স্ট্রিট সংযোগস্থলে উপস্থিত হলে পুলিশ মিছিলে গুলি চালায়। পুলিশের গুলিতে লিতকা সেন, প্রতিভা গাঙ্গুলী, গীতা মুখোপাধ্যায়সহ অমিয়া দত্ত নিহত হন। অমূল্যকুমার দাশগুপ্ত (১৯১১- ৫ই মার্চ, ১৯৭৩) বাঙালি লেখক ও শিক্ষাবিদ। ঝালকাঠির কূলকাঠি গ্রামে তিনি জন্মগ্রহণ করেন। মৃত্যুবরণ করেন পশ্চিমবঙ্গের কাঁথিতে। অমূল্যকুমার দাশগুপ্ত অনুশীলন দলের একজন সক্রিয় সদস্য হিসাবে ব্রিটিশবিরোধী সহিংস আন্দোলনে যোগদান করেন এবং কারাবরণ করেন। তিনি বিভিন্ন মেয়াদে বরিশাল বি.এম. কলেজ, দৌলতপুর বি.এল. কলেজ, ফরিদপুর রামাদিয়া কলেজ, পাবনা এডোয়ার্ড কলেজ ও কাঁথি পি.কে. কলেজে রাষ্ট্রবিজ্ঞানের অধ্যাপনা করেন। তিনি আনন্দবাজার পত্রিকা এবং শনিবারের চিঠির সহ সম্পাদকের দায়িত্ব পালন করেন। অমূল্যচরণ বিদ্যাভূষণ (১৮৭৭- ৪ঠা এপ্রিল, ১৯৪০) বাঙালি সম্পাদক, শিক্ষক ও পন্ডিত ব্যাক্তিত্ব। তাঁর পৈতৃক পদবী ঘোষ হলেও কাশীতে সংস্কৃত শিক্ষা লাভ করে 'বিদ্যাভূষণ' উপাধি লাভ করেন। তিনি দেশী বিদেশী মোট ২৬টি ভাষায় দক্ষতা অর্জন করেন। অমূল্যচরণ বিদ্যাভূষণ 'ভারতবর্ষ' মাসিক পত্রিকার যুগ্ম সম্পাদক সহ 'বাণী', 'ইন্ডিয়ান একাডেমি', 'পঞ্চপুষ্প' প্রভৃতি পত্রিকা সম্পাদনার দায়িত্ব পালন করেন। এছাড়াও 'বিশ্বকোষ'-এর ২য় সংস্করণের ১ম ও ২য় খন্ড সম্পাদনার দায়িত্ব পালন করেন।অমৃতলাল বসু (১৭ই এপ্রিল, ১৮৫৩- ২রা জুলাই, ১৯২৯) বাঙালি নাট্যকার ও নাট্য অভিনেতা। তাঁর জন্ম হয়েছিল কলকাতায়। নাটক রচনা এবং নাট্যাভিনয়ে সাফল্যের জন্য জনসাধারণের কাছে রসরাজ নামে খ্যাত ছিলেন। গিরিশচন্দ্র ঘোষ ও অর্ধেন্দুশেখর মুস্তফীর উৎসাহে তিনি ন্যাশনাল, গ্রেট ন্যাশনাল, গ্রেট ন্যাশনাল অপেরা কোম্পানি, বেঙ্গল, স্টার, মিনার্ভা ইত্যাদি রঙ্গমঞ্চে সুনামের সাথে অভিনয় করেন। কলকাতা বিশ্ববিদ্যালয় কর্তৃক 'জগত্তারিণী পদক' লাভ করেন। অমৃতা রাও (জন্ম জুন ১৭, ১৯৮১) একজন মডেল এবং হিন্দী চলচ্চিত্রের নায়িকা। অম্বিকা বন্দ্যোপাধ্যায় (২৮ আগস্ট, ১৯২৮) ভারতের পঞ্চদশ লোকসভার সদস্য। তিনি তৃণমূল কংগ্রেসের প্রার্থী হিসেবে হাওড়া লোকসভা কেন্দ্র থেকে নির্বাচিত।[১] তিনি পেশায় একজন মেকানিক্যাল ইঞ্জিনিয়ার।[২] ২০০১, ১৯৯৬, ১৯৯১, ১৯৮৭ ও ১৯৮২ সালের বিধানসভা নির্বাচনে অম্বিকা বন্দ্যোপাধ্যায় হাওড়া মধ্য বিধানসভা কেন্দ্র থেকে জয়ী হয়েছিলেন।[৩] অম্বিকা সোনি (জন্ম- ১৩ নভেম্বর ১৯৪৩) হলেন বিশিষ্ট ভারতীয় রাজনীতিবিদ এবং বর্তমানে ভারতের কেন্দ্রীয় পর্যটন এবং সংস্কৃতি মন্ত্রী। ইনি ভারতীয় জাতীয় কংগ্রেসের অন্যতমা নেত্রী এবং পাঞ্জাব থেকে নির্বাচিত রাজ্যসভার সদস্যা। অম্বিকাচরণ গুহ (১৮৪৩ – ১৯০০), অম্বু বাবু অথবা অম্বু গুহ নামেই বেশি পরিচিত, একজন ভারতীয় কুস্তিগীর যিনি বাংলায় "আখড়া" সংস্কৃতির প্রসারে পথপ্রবর্তক। অম্বিকাচরণ এক কুস্তিগীর পরিবারের সন্তান ছিলেন। তাঁর পিতামহ , শিবচরণ গুহ বাংলায় বিভিন্ন ধরনের ক্রীড়া বা খেলাধূলার পৃষ্ঠপোষকতা এবং জনপ্রিয়করণে অবদান রেখেছেন। অম্বিকাচরণ ১৯৪৩ সালে কলকাতার হোগলকুড়িয়ায় জন্মগ্রহণ করেন, যা বর্তমানে হাতিবাগানের কাছে মসজিদবাড়ি স্ট্রিট এলাকা। তাঁর পিতার নাম অভয়চরণ গুহ। অম্বিকাচরণ আট অথবা নয় বছর বয়সে গুরুতরভাবে আহত হন। ফলে চিকিৎসকের পরামর্শে তাকে নিজ বাড়িতেই পড়াশোনা চালিয়ে যেতে হয়। তিনি নিয়মিত শরীরচর্চা শুরু করেন এবং বাড়িতেই তিনি ঘোড়সওয়ারের দীক্ষা পান। তিনি মথুরার কালিচরণ চৌবের কাছে কুস্তির প্রশিক্ষণ নেন। [সম্পাদনা]কর্মজীবন ১৮৫৭ সালে, মাত্র ১৬ বছর বয়সে, অম্বিকা তার পিতামহের পরামর্শে বাংলার প্রথম আখড়া প্রতিষ্ঠা করেন। অম্বিকা তখন বিভিন্ন ধরনের কুস্তি এবং ভারোত্তোলন কৌশল শিখতে ভারতের বিভিন্ন অঞ্চলে ভ্রমণ করেন। তিনি সমকালীন ভারতীয় কুস্তিগীরদের সাথে কুস্তি লড়েন এবং অনেকের বিরুদ্ধেই জয়ী হন। তিনি তখন অম্বু বাবু অথবা রাজা বাবু নামে পরিচিতি লাভ করেন। তাঁর আখড়া তখন উদীয়মান ভারতীয় কুস্তির এক তীর্থক্ষেত্রে পরিণত হয়েছিল। অম্বিকাচরণ তখন বাংলার বিকাশমান কুস্তিগীরদের প্রশিক্ষক হিসেবে গুরুত্বপূর্ণ ভূমিকা পালন করেন। স্বামী বিবেকানন্দ তাঁর তরুণ জীবনে, অম্বু বাবুর আখড়ায় কুস্তি শিখেছিলেন।[১] তাঁর কয়েকজন বিখ্যাত ছাত্রের নাম নিচের তালিকায় দেওয়া হল। ক্ষেত্রচরণ গুহ অথবা খেতু বাবু যতীন্দ্রচরণ গুহ অথবা গোবর গুহ স্বামী বিবেকানন্দ স্বামী ব্রহ্মানন্দ যতীন্দ্রনাথ মুখোপাধ্যায় অথবা বাঘা যতীন ফণীন্দ্রকৃষ্ণ গুপ্ত [সম্পাদনা]কিংবদন্তি তাঁর পুত্র, ক্ষেত্রচরণ গুহ, (যিনি খেতু বাবু নামেই বেশি পরচিতি) তিনিও ছিলেন একজন প্রতিষ্ঠিত কুস্তিগীর। খেতু বাবুর ভাগ্নে, যতীন্দ্রচরণ গুহ, যিনি একজন স্বনামধন্য কুস্তিগীর ছিলেন। তিনি ছিলেন প্রথম এশীয় কোন কুস্তিগীর যিনি ১৯২১ সালে যুক্তরাষ্ট্রে ওয়ার্ল্ড লাইট হেভিওয়েট চ্যাম্পিয়ন হয়েছিলেন। বাংলায় আখড়া সংস্কৃতির উল্লেখযোগ্য প্রসার ঘটায় বাঙালি হিন্দু ধনীরা এর সাথে সম্পৃক্ত হন। বাংলা বিভিন্ন জায়গায় ব্যাঙের ছাতার মত কয়েক শত আখড়া গড়ে উঠলো, এদের মধ্যে থেকেই পরবর্তীতে জাতীয়তাবাদী বিপ্লবের উন্মেষ ঘটে। অয়ন বন্দ্যোপাধ্যায় একজন ভারতীয় চলচ্চিত্র অভিনেতা ৷ ইনার জন্ম ১৯৫৬ সালে কলকাতায় ৷ ছাত্র ছিলেন দক্ষিণ কলকাতার যোধপুর পার্ক বয়েজ হাই স্কুলের ৷ প্রথম ছায়াছবি করেন কিশোর বয়সে ৷ বিভুতি ভুষন মুখোপাধ্যায় রচিত ঊপন্যাস নিয়ে তরুণ মজুমদার পরিচালিত ছায়াছবি শ্রীমান পৃথ্বীরাজ ৷ এটি ব্যাপক জনপ্রিয়তা করে ৷ এর জন্য তিনি ওই বছর বি. এফ. জে. এ পুরস্কার লাভ করেন ৷ পরবর্তীকালে তিনি অভিনয় থেকে সবে এসে ব্যাঙ্কে চাকরি নেন ৷ এইনার হের্টস্‌স্প্রুং (ডেনীয়:Ejnar Hertzsprung) (অক্টোবর ৮, ১৮৭৩ - অক্টোবর ২১, ১৯৬৭) ছিলেন বিখ্যাত ডেনীয় রসায়নবিদ এবং জ্যোতির্বিজ্ঞানী। তার জন্ম ডেনমার্কের রাজধানী কোপেনহেগেনে এবং মৃত্যু একই দেশের রোসকিলডে নামক স্থানে। ১৯১১ থেকে ১৯১৩ সালের মধ্যবর্তী সময়ে তিনি মার্কিন জ্যোতির্বিজ্ঞানী হেনরি নরিস রাসেলের সাথে যৌথভাবে হের্টস্‌স্প্রুং-রাসেল চিত্র উদ্ভাবন করেন এবং এর উন্নয়ন ঘটান। ১৯১৩ সালে পরিসাংখ্যিক লম্বনের মাধ্যমে তিনি অনেকগুলো ছায়াপথীয় শেফালী তারার দূরত্ব নির্ণয় করেন। এর মাধ্যমে তিনি হেনরিয়েটা লিভিট কর্তৃক আবিষ্কৃত শেফালী পর্যায় এবং দীপন ক্ষমতার মধ্যে সম্পর্কের বিষয়টি প্রমাণ করতে সমর্থ হন। এটি নির্ণ করতে গিয়ে তিনি একটি ভুল করেছিলেন যা তার লেখার ভুলও হতে পারে। ভুলটি হল, তিনি তারাগুলোকে প্রকৃতের তুলনায় ১০ গুণ নিকটবর্তী দেখিয়েছেন। এই সম্পর্কগুলোর মাধ্যমে তিনি ক্ষুদ্র ম্যাজেলানীয় মেঘের আনুমানিক দূরত্ব বের করেছিলেন। ১৯১৯ থেকে ১৯৪৬ সাল পর্যন্ত হের্টস্‌স্প্রুং নেদারল্যান্ডের লিডেন মানমন্দিরে কাজ করেন। ১৯৩৭ থেকে তিনি এই মানমন্দিরের পরিচালক ছিলেন। তিনি দুটি গ্রহাণু আবিষ্কার করেন: আবিষ্কৃত দুটি গ্রহাণু ১৬২৭ আইভার	২৫ সেপ্টেম্বর, ১৯২৯ ১৭০২ কালাহারি	৭ জুলাই ১৯২৪ [সম্পাদনা]পুরস্কার ও সম্মাননা [সম্পাদনা]পুরস্কারসমূহ রয়েল অ্যাস্ট্রোনমিক্যাল সোসাইটির স্বর্ণ পদক - ১৯২৯ ব্রুস পদক - ১৯৩৭ [সম্পাদনা]তার নামে নামাঙ্কিত হের্টস্‌স্প্রুং জ্বালামুখ - চাঁদের একটি আগ্নেয় জ্বালামুখ। ১৬৯৩ হের্টস্‌স্প্রুং নামক গ্রহাণু। অয়েল ইন্ডিয়া লিমিটেড স্পোর্টস ক্লাব একটি ভারতীয় ফুটবল দল। আসামের দুলিয়াজানের এই দলটি বর্তমানে ভারতীয় ফুটবলের দ্বিতীয় সর্বোচ্চ স্তর আই-লিগ দ্বিতীয় ডিভিশনে খেলছে। শ্রী অরবিন্দ বা অরবিন্দ ঘোষ (১৫ই আগস্ট, ১৮৭২- ৫ই ডিসেম্বর, ১৯৫০) ছিলেন বাঙালি রাজনৈতিক নেতা, আধ্যাত্মসাধক এবং দার্শনিক।[১][২] তাঁর পিতা কৃষ্ণধন ঘোষ এবং মাতামহ রাজনারায়ণ বসু। অরবিন্দ ঘোষ বাল্যকালে ইংল্যান্ডে লেখাপড়ার উদ্দেশ্যে গমন করেন এবং কেম্ব্রিজ বিশ্ববিদ্যালয় হতে ট্রাইপস পাস করেন। দেশে ফিরে এসে ব্রিটিশ বিরোধী আন্দোলনে গুরুত্বপূর্ণ ভূমিকা পালন করেন। তার অনুজ বারীন্দ্রকুমার ঘোষকে বিপ্লবী মন্ত্রে উদ্বুদ্ধ করেছিলেন। তিনি কংগ্রেসের চরমপন্থী গ্রুপের নেতৃত্বে থাকাকালে বঙ্গভঙ্গ আন্দোলনে (১৯০৫-১৯১১) গুরুত্বপূর্ণ ভূমিকা পালন করেন। [সম্পাদনা]রচিত গ্রন্থ অরবিন্দ ঘোষের রচিত ৩২ টি গ্রন্থের মধ্যে বাংলা গ্রন্থের সংখ্যা ৬টি। তাঁর উল্লেখযোগ্য কিছু গ্রন্থ: The Life Divine Essays on Gita Savitri, Mother India The Hero and the Nymph Urvasie Song of Myrtilla and other Poems The age of Kalidasa A System of National Education The Renaissance in India Speeches of Aurobinda বাংলা গ্রন্থ: কারাকাহিনী ধর্ম ও জাতীয়তা অরবিন্দের পত্র অরসন ওয়েলস (মে ৬, ১৯১৫ - অক্টোবর ১০, ১৯৮৫) ফিল্ম ও থিয়েটার ইতিহাসের সবচেয়ে প্রতিভাবান পরিচালকদের মধ্যে গণ্য। তাঁর প্রথম চলচ্চিত্র সিটিজেন কেন কে অনেকেই সর্বকালের সেরা ছবি মনে করেন। অরুণ মিত্র (২ নভেম্বর, ১৯০৯ - ২২ অগস্ট, ২০০০) ছিলেন রবীন্দ্রোত্তর বাংলা সাহিত্যের অন্যতম প্রথিতযশা কবি ও ফরাসি ভাষা ও সাহিত্যের খ্যাতনামা অধ্যাপক ও অনুবাদক। তিনি যশোর জেলায় জন্মগ্রহণ করেন। পেশাগত জীবনে তিনি ছিলেন অধ্যাপক। তাঁর কাব্যগ্রন্থের নাম : প্রান্তরেখা (১৯৪৩), উৎসের দিকে (১৩৫৭), ঘনিষ্ঠ তাপ (১৯৬৩), মঞ্চের বাইরে (১৯৭০), শুধু রাতের শব্দ নয় (১৯৭৮),প্রথম পলি শেষ পাথর (১৯৮০), শ্রেষ্ঠ কবিতা (১৯৮৫)। [সম্পাদনা]জীবন ১৯০৯ সালের ২ নভেম্বর অধুনা বাংলাদেশের যশোর শহরে কবি অরুণ মিত্র জন্মগ্রহণ করেছিলেন। তাঁর পিতার নাম হীরালাল মিত্র ও মায়ের নাম যামিনীবালা দেবী। অল্পবয়সেই অরুণ মিত্র কলকাতায় চলে আসেন। কলকাতার বঙ্গবাসী স্কুলে তাঁর শিক্ষাজীবনের সূত্রপাত ঘটে। ১৯২৬ সালে এই স্কুল থেকে প্রবেশিকা পরীক্ষায় উত্তীর্ণ হন। ১৯২৮ সালে বঙ্গবাসী কলেজ থেকে আইসিএস পরীক্ষা ও ১৯৩০ সালে রিপন কলেজ (বর্তমানে সুরেন্দ্রনাথ কলেজ) থেকে ডিস্টিংশন সহ বিএ পাস করেন। এই সময়ে সাহিত্যের চেয়ে সংগীতের প্রতি তাঁর অধিক আকর্ষণ পরিলক্ষিত হয়। আবার এই সময়েই ভিক্টর হুগোর উপন্যাস ইংরেজি অনুবাদে পড়ে ফরাসি সাহিত্যের প্রতি আকৃষ্ট হন এবং ফরাসি ভাষা শিখতে শুরু করেন। বিএ পাস করার পর কলকাতা বিশ্ববিদ্যালয়ে ইংরেজি সাহিত্যে এমএ পড়া শুরু করেন। কিন্তু পিতামাতার জ্যেষ্ঠপুত্র হওয়ায় সাংসারিক দায়দায়িত্বের চাপে এমএ পড়া অসমাপ্ত রেখেই ১৯৩১ সালে আনন্দবাজার পত্রিকায় চাকরি গ্রহণ করতে বাধ্য হন। ১৯৪২ সাল পর্যন্ত আনন্দবাজার পত্রিকায় চাকরি করেছিলেন তিনি। এই সময়ে বিভিন্ন সাংবাদিক, বুদ্ধিজীবী, কবি ও লেখক গোষ্ঠীর সঙ্গে তাঁর পরিচিতি ঘটে। বিশিষ্ট সাংবাদিক, লেখক ও বুদ্ধিজীবী সত্যেন্দ্রনাথ মজুমদার ব্যক্তিগত সম্পর্কসূত্রে ছিলেন তাঁর নিকট আত্মীয়। আনন্দবাজার পত্রিকায় চাকরি করার সময়েই মার্ক্সবাদের প্রতি আকৃষ্ট হন অরুণ মিত্র। সেই সূত্রে 'বঙ্গীয় প্রগতি লেখক সংঘ' ও 'সোভিয়েত সুহৃদ সমিতি'র সঙ্গে তাঁর সম্পর্ক স্থাপিত হয়। আনন্দবাজার ত্যাগ করার পর তিনি যোগ দেন সতেন্দ্রনাথ মজুমদার সম্পাদিত 'অরণি' পত্রিকায়। ফরাসি সরকারের আহ্বানে ১৮৪৮ সালে বৃত্তি গ্রহণ করে গবেষণার্থে ফ্রান্স যাত্রা করেন। প্যারিসের সরবন বিশ্ববিদ্যালয় থেকে তাঁর গবেষণা কর্মের স্বীকৃতিস্বরূপ ডক্টরেট লাভ করেন। ফরাসি সাহিত্য অধ্যয়নের পর ১৯৫২ সালে দেশে ফিরে এলাহাবাদ বিশ্ববিদ্যালয়ে ফরাসি ভাষা ও সাহিত্যের অধ্যাপকের পদে বৃত হন। এরপর দীর্ঘ কুড়ি বছর সপরিবারে এলাহাবাদেই বসবাস করেন। ১৯৭২ সালে কর্মজীবন থেকে অবসর গ্রহণ করে ফিরে আসেন কলকাতায়। ১৯৯০ সালে রবীন্দ্রভারতী বিশ্ববিদ্যালয় তাঁকে সাম্মানিক ডি. লিট. উপাধিতে ভূষিত করে। ফরাসি ভাষা ও সাহিত্যে নিরন্তর গবেষণার জন্য ১৯৯২ সালে ফরাসি সরকার তাঁকে 'লিজিয়ন অফ অনার' সম্মানে ভূষিত করে। ২০০০ সালের ২২ অগস্ট কলকাতায় অরুণ মিত্র প্রয়াত হন। [সম্পাদনা]সাহিত্য মাত্র ষোলো বছর বয়সে 'বেণু' নামে একটি কিশোর পত্রিকায় প্রথম অরুণ মিত্রের কবিতা প্রকাশিত হয়। তাঁর মৌলিক কাব্যগ্রন্থগুলি হল প্রান্তরেখা (১৯৪৩), উৎসের দিকে (১৯৫০), ঘনিষ্ঠ তাপ(১৯৬৩), মঞ্চের বাইরে মাটিতে (১৯৭০), শুধু রাতের শব্দ নয় (১৯৭৮), প্রথম পলি শেষ পাথর (১৯৮১) ও খুঁজতে খুঁজতে এতদূর (১৯৮৬)। শুধু রাতের শব্দ নয় কাব্যগ্রন্থটি ১৯৭৯ সালে রবীন্দ্র পুরস্কারে এবং খুঁজতে খুঁজতে এতদূর কাব্যগ্রন্থখানি ১৯৮৭ সালে সাহিত্য অকাদেমি পুরস্কারে সম্মানিত হয়। তাঁর কাব্য সংকলন পনেরো খণ্ডে প্রকাশিত হয়েছে। অরুণ মিত্রের একটি কবিতার নমুনা: দুপুরের সূর্য গুঁড়িয়ে গেল আর আমি অনুভব করলাম তোমার স্পন্দন থমথমে রাতের মতো তোমার শুকনো মুখ শস্যের শিকড়ে শিকড়ে ছাওয়া অনুভব করলাম। (দুপুরের সূর্য) ১৯৭৯ সালে প্রকাশিত হয় তাঁর একমাত্র উপন্যাস শিকড় যদি চেনা যায়। তাঁর মৌলিক প্রবন্ধ গ্রন্থ ফরাসী সাহিত্য প্রসঙ্গে প্রকাশিত হয় ১৯৮৫ সালে। বাংলায় তিনি একাধিক গ্রন্থ অনুবাদও করেছেন। এগুলির মধ্যে উল্লেখযোগ্য ভারত: আজ ও আগামীকাল (১৯৫১), কাঁদিদ বা আশাবাদ (১৯৭০), সে এক ঝোড়ো বছর (১৯৭০), ভারতীয় থিয়েটার (১৯৭৫), গাছের কথা (১৯৭৫), মায়াকোভস্কি (১৯৭৯), সার্ত্র ও তাঁর শেষ সংলাপ (১৯৮০), অন্যস্বর (১৯৮৩) ও পল এলুয়রের কবিতা (১৯৮৫)। অরুণাচল বসু (জন্ম: ১২ সেপ্টেম্বর ১৯২৪ - মৃত্যু: ২৪ জুলাই ১৯৭৫) একজন কবি এবং অনুবাদক। তাঁর আদি নিবাস বর্তমান বাংলাদেশের যশোহরের ডোঙ্গাঘাট। তাঁর পিতার নাম অশ্বিনীকুমার বসু এবং তাঁর মাতা বিখ্যাত লেখিকা সরলা বসু। অরুণাচল বিভিন্ন পত্র-পত্রিকায় দীর্ঘদিন কবিতা, গান, ছড়া ইত্যাদি লিখেছেন। তিনি চীন, তুর্কী এবং রুশ ভাষার বহু কবিতা অনুবাদ করেছেন। তিনি প্রথম-জীবনে চিত্রশিল্পী হিসাবে পরিচিত হয়েছিলেন। এছাড়া নতুন সংস্কৃতি নামক একটি সংস্থার মূল সংগঠকও ছিলেন তিনি। অরুণাচল বসু, কবি সুকান্ত ভট্টাচার্যের ঘনিষ্ঠ বন্ধু এবং সহযোগী ছিলেন। [সম্পাদনা]প্রকাশনা তাঁর রচিত কয়েকটি গ্রন্থ: পলাশের কাল দুরন্ত রাধা কবি কিশোর সুকান্ত সুকান্ত জীবন ও কাব্য রুশদেশের কবিতা (সংকলন) [সম্পাদনা]তথ্যসূত্র অরুণাচল প্রদেশ বিধানসভা ভারতের উত্তর-পূর্বাঞ্চলীয় রাজ্য অরুণাচল প্রদেশের এককক্ষীয় বিধানসভা। বিধানসভা ভবন রাজ্যের রাজধানী ইটানগরে অবস্থিত। অরুণাচল প্রদেশ বিধানসভা ৬০ জন বিধায়ককে নিয়ে গঠিত।[১] তাঁরা একক-আসনবিশিষ্ট নির্বাচনী কেন্দ্র থেকে নির্বাচিত হন। [সম্পাদনা]ইতিহাস ১৯৬৯ সালের ২৯ ডিসেম্বর, অসমের রাজ্যপালের নেতৃত্বে উত্তর-পূর্ব সীমান্ত এজেন্সির (অধুনা অরুণাচল প্রদেশ) সর্বোচ্চ উপদেষ্টা সংস্থা এজেন্সি কাউন্সিল গঠিত হয়। ১৯৭২ সালের ২ অক্টোবর এজেন্সি কাউন্সিলের বদলে প্রদেশ কাউন্সিল গঠিত হয়। ১৯৭৫ সালের ১৫ আগস্ট, প্রদেশ কাউন্সিলটিকে রাজ্য বিধানসভায় পরিণত করা হয়। প্রথমদিকে বিধানসভায় ৩৩ জন সদস্য ছিলেন (৩০ জন একক-আসনবিশিষ্ট নির্বাচনী কেন্দ্র থেকে প্রত্যক্ষভাবে নির্বাচিত এবং ৩ জন কেন্দ্রীয় সরকার কর্তৃক মনোনীত)। ১৯৮৭ সালের ২০ ফেব্রুয়ারি অরুণাচল প্রদেশ পূর্ণাঙ্গ রাজ্যের মর্যাদা লাভ করলে বিধানসভার সদস্য সংখ্যা বাড়িয়ে ৬০ করা হয়।[২] অর্কুট একটি ইন্টারনেট ভিত্তিক সামাজিক নেটওয়ার্ক পরিসেবা যেটি পরিচালনা করে থাকে বিখ্যাত সার্চ ইঞ্জিন নির্মাতা গুগল। গুগলের একজন কর্মী অর্কুটের নামে ওয়েবসাইটটির নাম রাখা হয়েছে অর্কুট। নতুন বন্ধুর সাথে পরিচয় এবং পুরনো সম্পর্ক বজায় রাখার উদ্দেশ্যেই মূলত অর্কুটের জন্ম হয়েছে। ইন্টারনেটের অন্যান্য একই ধরনের ওয়েবসাইট Friendster এবং MySpace এর মত হলেও অর্কুট সহজে কয়েকজন ব্যবহারকারী নিয়ে নিজস্ব কমিউনিটি তৈরির সুবিধা দেয়। প্রথম দিকে কেবল পরিচিত জনের কাছ থেকে নিমন্ত্রণের মাধ্যমে অর্কুটে নিবন্ধন করা যেত। ২০০৬ সালের অক্টোবর মাস থেকে অর্কুট কোন নিমন্ত্রণ ছাড়াই অ্যাকাউন্ট খোলার সুবিধা প্রদান করতে শুরু করেছে। ২০০৭ সালে এপ্রিল থেকে অর্কুট তার কমিউনিটিতে ভোট প্রদানের ব্যবস্থা চালু করেছে। [সম্পাদনা]ইতিহাস অর্কুট চালু হয়েছিল ২০০৪ সালের জানুয়ারি মাসে। গুগলের তুর্কী সফটওয়ার প্রকৌশলী অর্কুট বায়ুক্কুকটেন গুগলে কর্মরত অবস্থায় নিজস্ব প্রকল্প হিসেবে অর্কুট নির্মাণ করেন। ২০০৪ সালের জুনের শেষভাগে অ্যাফিনিট ইঞ্জিনস গুগলের বিরুদ্ধে মামলা দায়ের করে এই অভিযোগে যে অর্কুট বায়ুক্কুকটেন ও গুগল inCircle এর কোড ব্যবহার করে অর্কুট নির্মাণ করেছেন। শুরুর দিকে অর্কুটের সদস্যরা নিজেকে বেশ বড় মনে করতেন কারণ কোন নিমন্ত্রণ ছাড়া অর্কুট ব্যবহার করা সম্ভব ছিল না। ২০০৪ সালের জুলাই মাসের শেষে অর্কুটের ব্যবহারকারীর সংখ্যা ১,০০০,০০০ ছাড়িয়ে যায়। সেপ্টেম্বর মাসে এ সংখ্যা বেড়ে দাড়াঁয় ২,০০০,০০০ এরও বেশি। ২০০৭ সালের আগস্ট মাস পর্যন্ত এ সংখ্যা দাঁড়িয়েছে ৬৭,০০০,০০০ এরও বেশি। অর্জুন সমরেশ মজুমদার সৃষ্ট বাংলা সাহিত্যের একটি জনপ্রিয় গোয়েন্দা চরিত্র। অর্জুন সিরিজের প্রথম বই খুনখারাপি প্রকাশিত হয় ১৯৮৪ সালে। এই সিরিজের প্রধান পটভূমি উত্তরবঙ্গ। অর্জুনের বাড়ি জলপাইগুড়ি শহরে। তবে উত্তরবঙ্গের বাইরে, এমনকি বিদেশেও অর্জুনের কয়েকটি অভিযান রয়েছে। [সম্পাদনা]গ্রন্থতালিকা অর্ডার অফ দ্য ফিনিক্স (ইংরেজিতে Order of the Phoenix) হচ্ছে ব্রিটিশ লেখিকা জে কে রাউলিং রচিত হ্যারি পটার উপন্যাস সিরিজের একটি সংগঠনের নাম। লর্ড ভলডেমর্ট ও তার অনুসারী ডেথ ইটারদের বিরুদ্ধে লড়াই করা এবং তাদের জাদুবিশ্ব নিয়ন্ত্রণের অশুভ তৎপরতা প্রতিহত করার উদ্দেশ্যে অ্যালবাস ডাম্বলডোর এই গোপন সংগঠনটি প্রতিষ্ঠা করেন। এর নামানুসারেই সিরিজের পঞ্চম বইয়ের নাম হ্যারি পটার অ্যান্ড দ্য অর্ডার অফ দ্য ফিনিক্স রাখা হয়। প্রাথমিক যুগ যখন টম মারভোলো রিডল তার প্রকৃত নামের বদলে "লর্ড ভলডেমর্ট" নামটি ব্যবহার করতে শুরু করে এবং জাদুবিশ্বে যুদ্ধের সূচনা করে, তখন ডাম্বলডোর পরিস্থিতি নিয়ন্ত্রণে রাখার জন্য 'অর্ডার অফ দ্য ফিনিক্স' সংগঠনটি প্রতিষ্ঠা করেন। বেশ কিছুসংখ্যক জাদুকর ও জাদুকরি সংগঠনটিতে যোগ দেয়। তাদের উদ্দেশ্য ছিল, ভলডেমর্টকে জাদুবিশ্বের দখল নেয়া এবং অন্যায়-অনাচার ও ত্রাসের রাজত্ব কায়েম থেকে বিরত রাখা। এই সময়ে (সিরিজ শুরু হওয়ার পূর্ববর্তী সময়), অর্ডারকে মারাত্মক রকমের ক্ষয়ক্ষতির সম্মুখীন হতে হয়। অর্ডারের সদস্য প্রিওয়েট, বোন্স ও ম্যাককিনন্স পরিবারের অধিকাংশ সদস্য ডেথ ইটারদের হাতে নিহত হয়। এছাড়া বেল্লাট্রিক্স লেস্ট্র্যাঞ্জ ও অন্যান্য ডেথ ইটারদের নির্যাতনে লংবটমদের স্মৃতিশক্তি স্থায়ীভাবে বিনষ্ট হয়। সিরিজের শুরুর দিকে ভলডেমর্ট জেমস ও লিলি পটারকে হত্যা করে এবং তাদের ছেলে হ্যারি পটারকে হত্যা করার ব্যর্থ প্রচেষ্টা চালায় এবং এর মাধ্যমে শেষ হয় ভলডেমর্টের ত্রাসের প্রথম রাজত্ব। এভাবে ভলডেমর্ট উধাও হয়ে যাওয়ার ফলশ্রুতিতে সাময়িকভাবে বন্ধ হয়ে যায় অর্ডারের কার্যক্রম। [সম্পাদনা]ভলডেমর্টের পুনরুত্থান পরবর্তী যুগ অ্যালবাস ডাম্বলডোর, অর্ডারের প্রতিষ্ঠাতা সিরিজের চতুর্থ বই হ্যারি পটার অ্যান্ড দ্য গবলেট অফ ফায়ারের শেষদিকে ভলডেমর্টের পুনরাগমনের প্রেক্ষিতে ডাম্বলডোর 'অর্ডার অফ দ্য ফিনিক্স' সংগঠনটি পুনর্গঠন করেন। এসময় পুরনো সদস্যদের পাশাপাশি অনেক নতুন সদস্যও অর্ডারে যোগ দেয়। সিরিয়াস ব্ল্যাক[১] এর পারিবারিক বাড়ি 'বার নম্বর গ্রিমল্ড প্লেস' এ অর্ডারের সদর দপ্তর স্থাপন করা হয়। ডাম্বলডোর ছিলেন অর্ডারের সিক্রেট কিপার; অর্থাৎ কেবলমাত্র তিনিই অন্যদের কাছে অর্ডারের সদর দপ্তরের অবস্থান প্রকাশ করতে সক্ষম ছিলেন। ষষ্ঠ বই হ্যারি পটার অ্যান্ড দ্য হাফ-ব্লাড প্রিন্সে সেভেরাস স্নেইপের হাতে ডাম্বলডোর নিহত হওয়ার পর এই নিরাপত্তা ব্যবস্থা কার্যত ভেঙ্গে পড়ে। তাই 'দ্য বারো' তে অর্ডারের সদর দপ্তর সরিয়ে নেয়া হয়।{{en:HP7}} ভলডেমর্টের পুনরুত্থানের পর সামগ্রিক পরিস্থিতি বেশ জটিল হয়ে পড়ে। জাদু মন্ত্রনালয় প্রথমে ভলডেমটের পুনরাগমনের বিষয়টি সম্পূর্ণভাবে উপেক্ষা করে এবং বিষয়টি মেনে নিতে অস্বীকৃতি জানায়। ফলে ভলডেমর্ট ও তার ডেথ ইটারদের বিরুদ্ধে লড়াইয়ের নেতৃত্ব চলে আসে অর্ডারের হাতে। পঞ্চম বইয়ে, কিছু সংখ্যক অর্ডার সদস্যকে সিবিল ট্রিলনির প্রফেসি বা ভবিষ্যতবাণী রক্ষার কাজে নিয়োজিত করা হয়। উল্লেখ্য যে এই প্রফেসিটিতেই হ্যারির হাতে ভলডেমর্টের চূড়ান্ত পতনের বিষয়টি ভবিষ্যতবাণী করা হয়েছিল। এছাড়া অর্ডারের অরিজিনাল সদস্য রুবিয়াস হ্যাগ্রিড অলিম্পে ম্যাক্সিমের সহায়তায় অর্ডারের পক্ষে দানবদের রিক্রুট করার চেষ্টা চালায়। পঞ্চম বইয়ের শেষদিকে কয়েকজন অর্ডার সদস্য ডিপার্টমেন্ট অফ মিস্ট্রিজ এর ব্যাটলে অংশগ্রহণ করে। হাফ-ব্লাড প্রিন্সে ডাম্বলডোরের মৃত্যুর রাত্রিতে অর্ডার সদস্যরা হগওয়ার্টস দুর্গে অবস্থান নেয় এবং ডেথ ইটারদের বিরুদ্ধে লড়াই করে। সিরিজের সর্বশেষ বই, ডেথলি হ্যালোসে অর্ডার সদস্যরা ডেথ ইটারদের প্রধান টার্গেট হ্যারি পটারকে ডার্সলিদের বাড়ি থেকে নিরাপদে সরিয়ে নিতে আসে। পরবর্তীতে, কয়েকজন অর্ডার সদস্য "পটারওয়াচ" নামে একটি গোপনীয় রেডিও অনুষ্ঠান সম্প্রচার করতে থাকে। এই অনুষ্ঠানে এমন সব সংবাদ ও আলোচনা প্রচার করা হত যা ভলডেমর্টের হাতের পুতুল জাদু মন্ত্রনালয় জনসাধারণকে জানতে দিত না। বইয়ের শেষদিকে অধিকাংশ অর্ডার সদস্য, ডাম্বলডোর'স আর্মি, হগওয়ার্টস এর শিক্ষক ও কর্মচারীবৃন্দ এবং ছাত্রছাত্রীরা একযোগে হগওয়ার্টসের যুদ্ধে অংশ নেয় এবং ডেথ ইটারদের বিরুদ্ধে লড়াই করে। যুদ্ধে বেশ কয়েকজন গুরুত্বপূর্ণ অর্ডার সদস্য ও তাদের সহযোগীরা নিহত হয়।[২][৩] যেহেতু অর্ডারের মূল লক্ষ্য ছিল ভলডেমর্ট ও তার ডেথ ইটারদের বিরুদ্ধে লড়াই করা, তাই এটা জানা অসম্ভব যে, ভলডেমর্টের মৃত্যুর পর অর্ডার তার কার্যক্রম অব্যাহত রাখে নাকি সংগঠনটি বিলুপ্ত ঘোষিত হয়। [সম্পাদনা]অর্ডারের সদস্যবৃন্দ অর্ডারের সদস্যদের সাধারণত দুইভাগে ভাগ করা যায়। যারা অর্ডারের প্রাথমিক যুগে অর্থাৎ অরিজিনাল অর্ডারের সদস্য ছিল। এবং যারা পরে অর্ডার পুনর্গঠিত হওয়ার পর সেই পুনর্গঠিত অর্ডারের সদস্য। অর্ডারের অরিজিনাল সদস্যদের মধ্যেও অনেকে পুনর্গঠিত অর্ডারের সদস্য ছিল। [সম্পাদনা]অরিজিনাল অর্ডারের সদস্যবৃন্দ নিম্নোল্লিখিত চরিত্রসমূহ অরিজিনাল অর্ডার অফ দ্য ফিনিক্সের সদস্য ছিল। পরবর্তীতে অর্ডার যখন পুনর্গঠিত হয় এদের মধ্যে অনেকেই পুনর্গঠিত অর্ডারে যোগ দেয়। [সম্পাদনা]সিরিয়াস ব্ল্যাক সিরিয়াস ব্ল্যাক (ইংরেজিতে Sirius Black), ছদ্মনাম প্যাডফুট (Padfoot), ছিল রক্তের বিশুদ্ধতার জন্য বিখ্যাত ব্ল্যাক পরিবারের সর্বশেষ উত্তরাধিকারী। তবে সে তার পরিবারের পিউরব্লাড নীতি ও ডার্ক আর্টসের সাথে সম্পর্ক পরিত্যাগ করেছিল। সে ছিল তার পরিবারের একমাত্র সদস্য যে হগওয়ার্টসে গ্রিফিন্ডর হাউজের সদস্য ছিল, বাকি সবাই ছিল স্লিদারিন হাউজের। সে একজন অ্যানিমেজাসও ছিল, তার অ্যানিমেজি রূপ ছিল কুকুর। অর্ডার অফ দ্য ফিনিক্সের অরিজিনাল সদস্যদের মধ্যে সেও একজন ছিল। স্কুলে সে জেমস "প্রংস" পটার, রেমাস "মুনি" লুপিন ও পিটার "ওয়ার্মটেইল" পেট্টিগ্রুর সাথে ঘনিষ্ঠ বন্ধুত্ব গড়ে তোলে। ১৬ বছর বয়সে সিরিয়াস তার বাড়ি থেকে পালিয়ে যায় এবং জেমসের সাথে পটারদের বাড়িতে থাকতে শুরু করে। স্কুল ত্যাগ করার পরও জেমস ও তার বন্ধুত্ব অটুট থাকে এবং জেমস ও লিলির বিয়েতে সে বেস্টম্যান হিসেবে থাকে। যখন হ্যারি জন্মগ্রহণ করে, তখন জেমস ও লিলি সিরিয়াসকে হ্যারির গডফাদার বানায়। যখন পটাররা ভলডেমর্টের হাত থেকে বাঁচার জন্য লুকিয়ে পড়ে, তখন সিরিয়াস পেট্টিগ্রুকে তাদের সিক্রেট কিপার বানানোর পরামর্শ দেয়। কিন্তু পেট্টিগ্রু তাদের সাথে বিশ্বাসঘাতকতা করায় জেমস ও লিলি ভলডেমর্টের হাতে নিহত হয়। এই ঘটনার পর সিরিয়াস পেট্টিগ্রুকে কোনঠাসা করে ফেলে, কিন্তু এসময় পেট্টিগ্রু নিজে নিজের ভুয়া মৃত্যু ঘটায় এবং বারজন মাগলকে হত্যা করে। আর পেট্টিগ্রুর এসব অপরাধের দায়ভার এসে পড়ে সিরিয়াসের উপর। ফলে তাকে গ্রেফতার করা হয় এবং আজকাবানে পাঠানো হয়। আজকাবানে থেকেও সে তার মানসিক ভারসাম্য বকায় রাখতে সক্ষম হয় কেননা সে নির্দোষ ছিল। বার বছর পর, সিরিয়াস আজকাবান ভেঙ্গে পালিয়ে আসতে সক্ষম হয়। কেননা সে ডেইলি প্রফেটে উইজলি পরিবারের একটি ছবি দেখতে পায় যেখানে রনের কাঁধের উপর স্ক্যাবার্স নামে একটি ইঁদুর ছিল, যা প্রকৃতপক্ষে পেট্টিগ্রুর অ্যানিমেজাস রূপ ছিল। সিরিয়াস আজকাবান থেকে হগওয়ার্টসে চলে আসে, এবং বেশ কয়েকবার পেট্টিগ্রুকে হত্যার ব্যর্থ চেষ্টা করে। প্রিজনার অফ আজকাবানের শেষ দিকে হ্যারি, রন ও হারমায়োনি সিরিয়াসের মুখোমুখি হয় এবং প্রকৃত সত্য জানতে পারে যে, সিরিয়াস নয় বরং পেট্টিগ্রুই হ্যারির বাবা মার হত্যার সাথে যুক্ত ছিল। এরপর লুপিন ও সিরিয়াস স্ক্যাবার্সকে পেট্টিগ্রুতে পরিণত করে। কিন্তু তাকে ধরার আগেই পেট্টিগ্রু আবার পালিয়ে যায়। ডিমেন্টররা সিরিয়াসকে ধরে ফেলে। তবে হ্যারি আর হারমায়োনি সিরিয়াসকে মুক্ত করে এবং বাকবিক দ্য হিপোগ্রিফের সহায়তায় পালিয়ে যেতে সাহায্য করে। গবলেট অফ ফায়ারে, সিরিয়াস হ্যারিকে ট্রাইউইজার্ড টুর্নামেন্টের টাস্কগুলো সফলভাবে উতরানোর জন্য অনেক পরামর্শ দেয়। অর্ডার অফ দ্য ফিনিক্সে ডাম্বলডোর অর্ডার পুনর্গঠিত করলে সিরিয়াস পুনর্গঠিত অর্ডারে যোগ দেয়। সিরিয়াসের পৈতৃক বাড়ি ১২ নাম্বার গ্রিমল্ড প্লেসে স্থাপন করা হয় অর্ডারের সদর দপ্তর। সিরিয়াস হ্যারিকে আমব্রিজের বিরুদ্ধে গোপন ছাত্র সংগঠন ডাম্বলডোর'স আর্মি গঠন করার জন্য উৎসাহ প্রদান করে। বইয়ের শেষদিকে হ্যারি ভলডেমর্টের পাতানো ফাঁদে পা দেয় এবং ভেবে বসে যে ভলডেমর্ট সিরিয়াসকে আটকে রেখে নির্যাতন করছে।[৪] তাই সে ও তার পাঁচ বন্ধু রন, হারমায়োনি, জিনি, নেভিল ও লুনা সিরিয়াসকে উদ্ধার করার জন্য জাদু মন্ত্রণালয় এ যায়। এসময় ডেথ ইটাররা তাদের আক্রমণ করে। এদিকে স্নেইপ অর্ডারকে এই তথ্য জানিয়ে দেয়। ফলে সিরিয়াস সহ বেশ কয়েকজন অর্ডার সদস্য হ্যারি ও তার বন্ধুদের বাঁচানোর জন্য মন্ত্রণালয়ে আসে এবং ডেথ ইটারদের সাথে লড়াই শুরু করে। লড়াইয়ের এক পর্যায়ে সিরিয়াসের চাচাত বোন ডেথ ইটার বেল্লাট্রিক্স লেস্ট্র্যাঞ্জ সিরিয়াসকে হত্যা করে। সিরিয়াসের মৃত্যুর পর তার উইল থেকে জানা যায় যে, সে তার স্থাবর অস্থাবর সকল সম্পত্তি হ্যারিকে দিয়ে গেছে। ডেথলি হ্যালোসের শেষ দিকে সিরিয়াস শেষবারের মত উপস্থিত হয় যখন হ্যারি পুনর্জন্মী পাথরটির মাধ্যমে তার মৃত মা বাবা, সিরিয়াস ও লুপিনকে শেষবারের মত হাজির করে। হ্যারি পটার চলচ্চিত্রসমূহে গ্যারি ওল্ডম্যান সিরিয়াসের ভূমিকায় অভিনয় করেছে এবং অর্ডার অফ দ্য ফিনিক্সে জেমস ওয়াল্টার্স টিনএজ সিরিয়াসের ভূমিকায় আবির্ভূত হয়েছে। এছাড়া ডেথলি হ্যালোসে রোহান গোটোবেড ১১ বছর বয়সী সিরিয়াসের ভূমিকায় আবির্ভুত হবে।[৫] [সম্পাদনা]এডগার বোন্স এডগার বোন্স (ইংরেজিতে Edgar Bones) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। জাদুবিশ্বের প্রথম যুদ্ধে সে তার স্ত্রী ও সন্তান সহ ডেথ ইটারদের হাতে নিহত হয়। জাদু মন্ত্রনালয় এর ডিপার্টমেন্ট অফ ম্যাজিকাল ল এনফোর্সমেন্ট বিভাগের সাবেক প্রধান অ্যামেলিয়া বোন্স তার বোন এবং হ্যারি পটারের সহপাঠী হাফলপাফ হাউজের ছাত্রী সুজ্যান বোন্স তার ভাতিজি। [সম্পাদনা]ক্যারাডক ডিয়ারবর্ন ক্যারাডক ডিয়ারবর্ন (ইংরেজিতে Caradoc Dearborn) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। প্রথম উইজার্ডিং যুদ্ধে সে নিখোঁজ হয়। সম্ভবত ডেথ ইটাররা তাকে হত্যা করে। [সম্পাদনা]ডিডেলাস ডিগল ডিডেলাস ডিগল (ইংরেজিতে Dedalus Diggle) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। সিরিজের কাহিনী শুরু হওয়ার পূর্বে হ্যারি পটারের সাথে বেশ কয়েকবার দেখা করে। এরপর অর্ডার অফ দ্য ফিনিক্সে অর্ডার পুনর্গঠিত হলে সে পুনরায় অর্ডারে যোগ দেয়। সে অ্যাডভান্স গার্ডের সদস্য ছিল যারা ডার্সলিদের কাছ থেকে হ্যারিকে সরিয়ে নিয়েছিল। এছাড়া ডেথলি হ্যালোসে সে হেসটিয়া জোন্সের সাথে ডার্সলিদের সুরক্ষিত স্থানে রেখে আসার দায়িত্ব পায় এবং তা সুষ্ঠভাবে পালন করে। পরবর্তীতে ডেথ ইটাররা তার বাড়ি পুড়িয়ে দেয়, তবে সে অক্ষত থাকে। ফিলোসফার্স স্টোন চলচ্চিত্রে ডেভিড ব্রেট ডিগলের চরিত্রে অভিনয় করে। [সম্পাদনা]এলফিয়াস ডোগে এলফিয়াস ডোগে (ইংরেজিতে Elphias Doge) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। স্কুলজীবনে ডোগে ডাম্বলডোরের সহপাঠী ছিলেন। এছাড়া তার প্রাথমিক জীবন সম্পর্কে তেমন কিছু জানা যায় নি। অর্ডার অফ দ্য ফিনিক্সে অর্ডার পুনর্গঠিত হলে তিনি পুনরায় অর্ডারে যোগ দেন। অর্ডার অফ দ্য ফিনিক্সে তিনি অ্যাডভান্স গার্ডের সদস্য ছিলেন। ডাম্বলডোরের মৃত্যুর পর ডেথলি হ্যালোসে ডাম্বলডোরের প্রতি উৎসর্গীকৃত তার লেখা একটি শোক কলাম ডেইলি প্রফেটে ছাপা হয়। সেখানে তিনি খোলাখুলিভাবে ডাম্বলডোরকে সমর্থন করেন এবং নিজেকে তার একজন একনিষ্ঠ শুভানুকাঙ্খী হিসেবে প্রকাশ করেন। অর্ডার অফ দ্য ফিনিক্স চলচ্চিত্রে পিটার কার্টরাইট ডোগের চরিত্রে অভিনয় করে। কিন্তু ডেথলি হ্যালোসে ডেভিড রয়াল ডোগের ভূমিকায় অবতীর্ণ হয়। [সম্পাদনা]অ্যাবেরফোর্থ ডাম্বলডোর অ্যাবেরফোর্থ ডাম্বলডোর (ইংরেজিতে Aberforth Dumbledore) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। তিনি অ্যালবাস ডাম্বলডোর এর আপন ভাই এবং হগসমিডে অবস্থিত "হগ'স হেড" বারের মালিক। অর্ডার অফ দ্য ফিনিক্সে অর্ডার পুনর্গঠিত হলে তিনি তাতে যোগ দেন। ডেথলি হ্যালোসে হ্যারি, রন ও হারমায়োনি যখন হগসমিডে উপস্থিত হয় তখন তিনি তাদেরকে ডেথ ইটারদের হাত থেকে রক্ষা করেন এবং হগওয়ার্টস এ প্রবেশ করতে সহায়তা করেন। এছাড়া হ্যারি ও তার বন্ধুরা যখন ম্যালফয় ম্যানরে বন্দী ছিল, তখন তাদেরকে উদ্ধার করার জন্য তিনি ডব্বি দ্য হাউজ এলফকে পাঠান। এছাড়াও বইয়ের শেষদিকে তিনি ব্যাটল অফ হগওয়ার্টসে অংশ গ্রহণ করেন এবং ডেথ ইটার অগাস্টাস রুকউডকে পরাজিত করেন। যুদ্ধ শেষ হওয়ার পর যারা জীবিত ছিল, তিনি তাদের মধ্যে অন্যতম। ডেথলি হ্যালোস চলচ্চিত্রে সিয়ারান হিন্দস অ্যাবেরফোর্থের চরিত্রে অভিনয় করেছে। [সম্পাদনা]অ্যালবাস ডাম্বলডোর মূল নিবন্ধঃ অ্যালবাস ডাম্বলডোর অ্যালবাস ডাম্বলডোর (ইংরেজিতে Albus Dumbledore) হলেন অর্ডার অফ দ্য ফিনিক্সের প্রতিষ্ঠাতা। তার নেতৃত্বেই অর্ডার অফ দ্য ফিনিক্স ভলডেমর্ট ও ডেথ ইটারদের বিরুদ্ধে লড়াইয়ে অংশগ্রহণ করে। ভলডেমর্টের পুনরুত্থানের পর তিনি সংগঠনটিকে পুনর্গঠন করেন। হাফ-ব্লাড প্রিন্স স্নেইপ তাকে হত্যা করে যা এই দুজনের মাঝে পরিকল্পিত ছিল। প্রথম দুইটি চলচ্চিত্রে রিচার্ড হ্যারিস এবং পরবর্তী বাকী চলচ্চিত্রসমূহে মাইকেল গ্যাম্বন ডাম্বলডোরের চরিত্রে অভিনয় করেন। [সম্পাদনা]বেঞ্জি ফেনউইক বেঞ্জি ফেনউইক (ইংরেজিতে Benjy Fenwick) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। ডেথ ইটাররা তাকে হত্যা করে এবং তার শরীর ধ্বংস করে দেয়। তার দেহের শুধুমাত্র কয়েকটি অংশ পরে পাওয়া গিয়েছিল। [সম্পাদনা]আরাবেলা ফিগ আরাবেলা ডোরিন ফিগ (ইংরেজিতে Arabella Doreen Figg) সকলের কাছে মিসেস ফিগ (Mrs Figg) নামে সমধিক পরিচিত। তিনি অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। তিনি একজন বয়স্ক মহিলা এবং একজন স্কুইব। তিনি প্রিভেট ড্রাইভে ডার্সলিদের প্রতিবেশী ছিলেন। হ্যারি যখন ছোট ছিল তখন তার উপর নজর রাখার জন্য ডাম্বলডোর তাকে নিয়োজিত করেন। ডার্সলিরা যখন কোথাও বেড়াতে যেত, হ্যারিকে তারা মিসেস ফিগের কাছে রেখে যেত। সে সময়ে তিনি হ্যারিকে অবহেলার সাথে রাখতেন। পরে তিনি হ্যারির কাছে স্বীকার করেন যে, ডার্সলিরা যাতে কোনরকম সন্দেহ না করে সেজন্য তিনি এরকম করতেন। তিনি পুনর্গঠিত অর্ডারেরও সদস্য। মিসেস ফিগের মাধ্যমে ডাম্বলডোর মাগল বিশ্বের সাথে যোগাযোগ রাখতেন। অর্ডার অফ দ্য ফিনিক্স চলচ্চিত্রে ক্যাথরিন হান্টার মিসেস ফিগের ভূমিকায় অভিনয় করেন। [সম্পাদনা]মানডাঙ্গাস ফ্লেচার মানডাঙ্গাস ফ্লেচার (ইংরেজিতে Mundungus Fletcher) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। সে একজন ছিচকে চোর এবং ছোটখাট অপরাধী। কোন এক কঠিন সময়ে ডাম্বলডোর তাকে সাহায্য করেছিলেন এবং এর বিনিময়ে সে অপরাধ জগতের খবরাখবর ডাম্বলডোরকে দেওয়া শুরু করে। অর্ডার অফ দ্য ফিনিক্সে সিরিয়াস ব্ল্যাক মারা যাওয়ার পর সে ব্ল্যাক পরিবারের অনেক মূল্যবান সম্পদ চুরি করে এর মধ্যে রেগুলাস ব্ল্যাকের লকেটটিও ছিল। ডেথলি হ্যালোসে অর্ডারের অন্য সদস্যদের সাথে সে হ্যারিকে উদ্ধার করতে যায়। এসময় ডেথ ইটাররা তাদেরকে আক্রমণ করলে সে আতঙ্কিত হয় এবং ভলডেমর্ট যখন সরাসরি তার দিকে অগ্রসর হয়, তখন সে ডিসঅ্যাপারেট করে এবং তাকে থামাতে গিয়ে অ্যালাস্টর মুডি ভলডেমর্টের হাতে নিহত হয়। পরবর্তীতে ক্রেচার তাকে কোনঠাসা করে হ্যারি, রন ও হারমায়োনির কাছে নিয়ে আসে এবং সে তাদেরকে লকেট হরক্রাক্স সম্পর্কে অনেক তথ্য দেয় এবং জানায় যে এটি ডলোরেস আমব্রিজের কাছে আছে। ডেথলি হ্যালোস চলচ্চিত্রে অ্যান্ডি লিন্ডেন মানডাঙ্গাসের ভূমিকায় অভিনয় করে। [সম্পাদনা]রুবিয়াস হ্যাগ্রিড রুবিয়াস হ্যাগ্রিড মূল নিবন্ধঃ রুবিয়াস হ্যাগ্রিড রুবিয়াস হ্যাগ্রিড (ইংরেজিতে Rubeus Hagrid) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। সে হগওয়ার্টসের ভূমি ও চাবির রক্ষক এবং কেয়ার অফ ম্যাজিকাল ক্রিয়েচার্স বিষয়ের শিক্ষক। ভলডেমর্ট পটারদের হত্যা করার পর হ্যাগ্রিড হ্যারিকে গড্রিক্স হলো থেকে উদ্ধার করে এবং সিরিয়াসের উড়ন্ত মোটরসাইকেল দিয়ে তাকে ডার্সলিদের বাড়িতে রেখে আসে। সে পরবর্তীতে পুনর্গঠিত অর্ডারের সদস্য হয়। ডেথলি হ্যালোসে হ্যাগ্রিড সেই মোটরসাইকেলটি দিয়েই হ্যারিকে ডার্সলিদের বাড়ি থেকে চিরদিনের জন্য নিয়ে আসে। এসময় মোটরসাইকেলটি ধ্বংস হয়ে যায়। পরবর্তীতে সে হগওয়ার্টসের যুদ্ধে অংশগ্রহণ করে। চলচ্চিত্রসমূহে রোবি কলট্রেন হ্যাগ্রিডের ভূমিকায় অভিনয় করেছেন। [সম্পাদনা]ফ্র্যাঙ্ক ও অ্যালিস লংবটম ফ্র্যাঙ্ক ও অ্যালিস লংবটম (ইংরেজিতে Frank and Alice Longbottom) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। তারা হ্যারির বন্ধু নেভিল লংবটমের বাবা মা। তারা দুইজনেই অরর ছিলেন। ভলডেমর্টের পতনের পর বেল্লাট্রিক্স লেস্ট্র্যাঞ্জের নেতৃত্বে একদল ডেথ ইটার তাদেরকে আক্রমণ করে এবং তাদের উপর মারাত্মকভাবে ক্রুসিয়াটাস কার্স প্রয়োগ করে তাদের স্মৃতিশক্তি স্থায়ীভাবে বিনষ্ট করে এবং এর ফলে তারা মানসিক ভারসাম্য হারিয়ে ফেলে। তারপর থেকে তারা সেন্ট মাঙ্গোস হাসপাতালে রয়েছে। ছুটির সময় তাদের ছেলে নেভিল তাদেরকে দেখতে যায়; কিন্তু তারা নেভিলকে চিনতে পারেন না। অর্ডার অফ দ্য ফিনিক্স চলচ্চিত্রে জেমস পেটন ফ্র্যাঙ্ক লংবটমের ভূমিকায় অবতীর্ণ হন। [সম্পাদনা]রেমাস লুপিন রেমাস জন লুপিন (ইংরেজিতে Remus John Lupin) ছদ্মনাম মুনি (Moony), অর্ডার অফ দ্য ফিনিক্সের অরিজিনাল সদস্যদের মধ্যে অন্যতম এবং পরবর্তীতে পুনর্গঠিত অর্ডারের সদস্য। লুপিন একজন ওয়েরউলফ। স্কুলজীবনে সে হ্যারির বাবা জেমস পটার, সিরিয়াস ব্ল্যাক ও পিটার পেট্টিগ্রুর বন্ধু ছিল। প্রিজনার অফ আজকাবানে লুপিন হগওয়ার্টসের ডিফেন্স অ্যাগেইনস্ট দ্য ডার্ক আর্টস বিষয়ের শিক্ষক নিযুক্ত হয়। এসময়ে সে হ্যারিকে ডিমেন্টর প্রতিরোধক পেট্রোনাস চার্ম শেখায়। অর্ডার অফ দ্য ফিনিক্সে লুপিন পুনর্গঠিত অর্ডারের সদস্য হয়। বইয়ের শুরুর দিকে অ্যাডভান্স গার্ডের সদস্য হিসেবে সে হ্যারিকে ডার্সলিদের কাছ থেকে অর্ডারের সদর দপ্তরে নিয়ে আসে। বইয়ের শেষদিকে ডিপার্টমেন্ট অফ মিস্ট্রিসের ব্যাটলে লুপিন অংশ নেয় এবং লুসিয়াস ম্যালফয়কে পরাজিত করে। হাফ-ব্লাড প্রিন্সে জানা যায় যে, ওয়েরউলফ ফেনরির গ্রেব্যাকের আক্রমণেই লুপিন ওয়েরউলফ হয়েছিল। বইয়ের শেষ দিকে, ডাম্বলডোরের মৃত্যুর পর ডেথ ইটাররা হগওয়ার্টস আক্রমণ করলে লুপিন তাদের বিরুদ্ধে লড়াই করে। এসময় জানা যায় যে ফেলো অর্ডার সদস্য নিমফাডোরা টোংক্স লুপিনের প্রেমে পড়েছে। কিন্তু লুপিন তাকে গ্রহণ করতে অস্বীকৃতি জানায় কেননা একজন ওয়েরউলফের সাথ সম্পর্ক করা মোটেই নিরাপদ ছিল না। কিন্তু ডেথলি হ্যালোসের শুরুর দিকে লুপিন টোংক্সকে বিয়ে করে। তবে এর জন্য লুপিনের মধ্যে অপরাধবোধ জাগ্রত হয় এবং এজন্য সে রিগ্রেট করতে থাকে। বইয়ের প্রায় শেষদিকে লুপিন একটি ছেলের বাবা হয় এবং তার নাম রাখে টেডি লুপিন। এছাড়া সারা বছর ধরে লুপিন অর্ডারের হয়ে কাজ করে এবং গোপন রেডিও চ্যানেল "পটারওয়াচ" এ রোমিওলাস ছদ্মনামে উপস্থাপনা করতে থাকে। বইয়ের শেষদিকে, হগওয়ার্টসের যুদ্ধে লুপিন ও কিংসলে শ্যাকলবোল্ট অর্ডারের পক্ষে নেতৃত্ব দেয়।[৬] যুদ্ধে লুপিন ও টোংক্স উভয়েই মারা যায়। ডেথ ইটার অ্যান্টোনিন ডলোহভ লুপিনকে হত্যা করে।[৬] রাওলিং অবশ্য বলেছেন, তিনি প্রথমে লুপিন ও টোংক্স উভয়কেই বাঁচিয়ে রাখার চিন্তা করেছিলেন,[৭] কিন্তু শেষ পর্যন্ত তাদেরকে নিহত করার সিদ্ধান্ত নেন।[২][৩] বইয়ের শেষ মুহূর্তে হ্যারি রিসারেকশন স্টোন অর্থাৎ পুনর্জন্মী পাথরটি ব্যবহার করে লুপিন, সিরিয়াস, জেমস ও লিলিকে শেষবারের মত হাজির করে। হ্যারি পটার চলচ্চিত্রসমূহে ডেভিড থেউলিস লুপিনের ভূমিকায় অভিনয় করেন। অর্ডার অফ দ্য ফিনিক্সে জেমস উটেচিন ১৫ বছর বয়সী লুপিনের ভূমিকায় অবতীর্ণ হয়। [সম্পাদনা]মিনার্ভা ম্যাকগোনাগল মিনার্ভা ম্যাকগোনাগল (ইংরেজিতে Minerva McGonagall) বা প্রফেসর ম্যাকগোনাগল (Professor McGonagall) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম এবং পরবর্তীতে পুনর্গঠিত অর্ডারের সদস্য। তিনি হগওয়ার্টসের ডেপুটি হেডমিস্ট্রেস, ট্রান্সফিগারেশন বিষয়ের শিক্ষিকা এবং গ্রিফিন্ডর হাউজের প্রধান। পরবর্তীতে তিনি হেডমাস্টার হন। তিনি ডাম্বলডোরের একজন একনিষ্ঠ সমর্থক ও শুভানুধ্যায়ী ছিলেন। ম্যাকগোনাগল একজন অ্যানিম্যাজাস, অর্থাৎ তিনি যেকোন সময় বিড়ালে রূপান্তরিত হতে পারেন। তার পেট্রোনাসও একটি বিড়াল। ফিলোসফার্স স্টোনে সর্বপ্রথম তাকে দেখা যায়, যখন ডাম্বলডোর হ্যারিকে প্রিভেট ড্রাইভে রেখে আসে। এরপর হগওয়ার্টসে হ্যারি ফিরে আসার পর, তিনি হ্যারিকে গ্রিফিন্ডর কুইডিচ টিমে সিকার হিসেবে খেলার জন্য মনোনীত করেন। যদিও তিনি খুব কড়া মহিলা এবং নিয়মনীতির প্রতি আপোসহীন, মাঝেমাঝে তিনি নিয়ম কানুন ভেঙ্গেই হ্যারিকে সাহায্য সহযোগীতা করেছেন। অর্ডার অফ দ্য ফিনিক্সে জানা যায় যে, তিনি অর্ডারের সদস্য। শুরু থেকেই ম্যাকগোনাগল এবং ডলোরেস আমব্রিজ একে অপরকে অপছন্দ করতেন। যখন আমব্রিজ ও তার সহযোগীরা হ্যাগ্রিডকে অন্যায়ভাবে গ্রেফতার করতে আসে, তখন ম্যাকগোনাগল তাদেরকে বাধা দিতে গেলে তারা তাকেই আক্রমণ করে। ফলে তাকে সেন্ট মাঙ্গোস হাসপাতালে ভর্তি হতে হয়। হাফ-ব্লাড প্রিন্সে ডাম্বলডোর মারা যাওয়ার পর তিনি হগওয়ার্টসের ভারপ্রাপ্ত হেডমিস্ট্রেস হন। এছাড়া ম্যাকগোনাগল একজন অসাধারণ ডুয়েলিস্ট। হাফ-ব্লাড প্রিন্স ও ডেথলি হ্যালোসে তিনি তার ডুয়েলিং দক্ষতা প্রকাশ করেন। ডেথলি হ্যালোসে তিনি পুনরায় ডেপুটি হেডমিস্ট্রেস হিসেবে নিযুক্ত হন, যেহেতু ডেথ ইটারদের দখলকৃত মন্ত্রণালয় সেভেরাস স্নেইপকে হেডমাস্টার নিয়োগ দেয়। বইয়ের শেষদিকে হ্যারি যখন হরক্রাক্স খোঁজার জন্য হগওয়ার্টসে আসে, তখন তিনি অন্যান্য শিক্ষকদের সহায়তায় স্কুলকে সুরক্ষিত করেন, যাতে হ্যারি নিরাপদে তার কাজ করতে পারে। অবশ্য এরই মধ্য ভলডেমর্ট ও ডেথ ইটাররা হগওয়ার্টস আক্রমণ করে। ফলে শুরু হয় 'ব্যাটল অফ হগওয়ার্টস' অর্থাৎ 'হগওয়ার্টসের যুদ্ধ'। যুদ্ধে ম্যাকগোনাগল গুরুত্বপূর্ণ ভূমিকা পালন করেন। ট্রান্সফিগারেশনে তার অসামান্য দক্ষতার মাধ্যমে তিনি স্কুলের সকল মূর্তি এবং সুইট অফ আর্মরকে জীবন্ত করে তোলেন এবং সেগুলো হগওয়ার্টসের ডিফেন্সে অংশ নেয়। এছাড়াও তার নেতৃত্বে হগওয়ার্টসের ছাত্রছাত্রীরা যুদ্ধে অংশগ্রহণ করে। যুদ্ধের শেষদিকে ম্যাকগোনাগল, কিংগস্লে শ্যাকলবোল্ট ও হোরেস স্লাগহর্নের একত্রে ভলডেমর্টের সাথে লড়াই করেন। ভলডেমর্টের পরাজয়ের মধ্য দিয়ে যুদ্ধ শেষ হওয়ার পর ম্যাকগোনাগল পুনরায় হগওয়ার্টসের হেডমিস্ট্রেস হিসেবে নিযুক্ত হন। হ্যারি পটার চলচ্চিত্রসমূহে ডেম ম্যাগি স্মিথ ম্যাকগোনাগলের ভূমিকায় অভিনয় করেছেন। [সম্পাদনা]মার্লিন ম্যাককিনন মার্লিন ম্যাককিনন (ইংরেজিতে Merlin McKinnon) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। জাদুকর বিশ্বের প্রথম যুদ্ধের সময় ম্যাককিনন তার পুরো পরিবারসহ ডেথ ইটারদের হাতে নিহত হয়। যেসব ডেথ ইটাররা তাদেরকে হত্যা করেছিল, তাদের মধ্যে ট্রেভার্স ছিল। [সম্পাদনা]ডরকাস মিডোজ ডরকাস মিডোজ (ইংরেজিতে Dorcas Medowse) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। জাদুকর বিশ্বের প্রথম যুদ্ধের সময় লর্ড ভলডেমর্ট তাকে নিজের হাতে হত্যা করে। জেমস ও লিলি পটার ব্যতীত ডরকাস মিডোজই একমাত্র অর্ডার সদস্য যাকে ভলডেমর্ট নিজের হাতে হত্যা করেছিল। [সম্পাদনা]অ্যালাস্টর মুডি অ্যালাস্টর "ম্যাড-আই" মুডি (ইংরেজিতে Alastor "Mad-Eye" Moody) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম এবং পরবর্তীতে পুনর্গঠিত অর্ডারের সদস্য। তিনি একজন অবসরপ্রাপ্ত অরর এবং ডাম্বলডোরের বন্ধু ছিলেন। তার মুখে অসংখ্য কাটাদাগ বিদ্যমান যা তার মুখকে বিকৃত করে ফেলেছে। তার একটি ম্যাজিকাল চোখ রয়েছে যা ৩৬০ ডিগ্রী কোণে ঘুরতে পারে। এছাড়া তার একটি পা কাঠের এবং হাঁটার জন্য তিনি একটি লাঠি ব্যবহার করেন। গবলেট অফ ফায়ারে মুডি হগওয়ার্টসের ডিফেন্স অ্যাগেইনস্ট দ্য ডার্ক আর্টস বিষয়ের শিক্ষক নিযুক্ত হন। তবে হগওয়ার্টসে আসার পূর্বেই ডেথ ইটার বার্টি ক্রাউচ জুনিয়র মুডিকে আক্রমণ করে ইমপেরিয়াস কার্স প্রয়োগ করে এবং পলিজুস পোশান ব্যবহারের মাধ্যমে ক্রাউচ মুডির রূপ ধারণ করে। এরপর নকল মুডি আসল মুডিকে তার নিজের ট্রাঙ্কে বন্দী করে এবং হগওয়ার্টসে আসে। এরপর নকল মুডি বিভিন্ন ষড়যন্ত্র ও কূটকৌশল প্রয়োগ করে হ্যারিকে ভলডেমর্টের কাছে পাঠাতে সমর্থ হয়। তবে এরপর সে ডাম্বলডোরের কাছে ধরা পড়ে যায় এবং আসল মুডি বন্দীদশা থেকে মুক্তি লাভ করেন। অর্ডার অফ দ্য ফিনিক্সে আসল মুডি অর্ডারে যোগ দেন এবং অ্যাডভান্স গার্ডের সদস্য হিসেবে হ্যারিকে প্রিভেট ড্রাইভ থেকে অর্ডারের সদর দপ্তর গ্রিমল্ড প্লেসে নিয়ে আসেন। বইয়ের শেষদিকে মুডি অন্যান্য অর্ডার সদস্যদের সাথে ডিপার্টমেন্ট অফ মিস্ট্রিসের ব্যাটলে অংশগ্রহণ করেন এবং ডেথ ইটারদের সাথে লড়াই করেন। ডেথলি হ্যালোসে মুডি যখন হ্যারিকে প্রিভেট ড্রাইভ থেকে উদ্ধার করে আনছিল তখন ভলডেমর্ট মুডিকে হত্যা করে। তার দেহাবশেষ আর খুঁজে পাওয়া যায়নি, কিন্তু তার ম্যাজিকাল চোখটি হ্যারি মন্ত্রণালয়ে আমব্রিজের অফিস থেকে উদ্ধার করে। এরপর মুডির স্মৃতির সম্মানে এটিকে একটি গাছের নিচে সমাধিস্থ করে। হ্যারি পটার চলচ্চিত্র সিরিজে ব্রেন্ডন গ্লিসন মুডির ভূমিকায় অভিনয় করেছেন। [সম্পাদনা]পিটার পেট্টিগ্রু পিটার পেট্টিগ্রু (ইংরেজিতে Peter Pettigrew) ছদ্মনাম ওয়ার্মটেইল (Wormtail) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। সে স্কুলজীবনে জেমস পটার, সিরিয়াস ব্ল্যাক ও রেমাস লুপিনের ঘনিষ্ঠ বন্ধু ছিল। তার বন্ধুদের মত সেও একজন অ্যানিম্যাজাস ছিল। তার অ্যানিম্যাজি ফর্ম ছিল ইঁদুর। যখন থেকে লিলি ও জেমস পটার জানতে পারে যে, ভলডেমর্ট তাদেরকে হত্যা করার জন্য খুঁজছে তখন তারা পেট্টিগ্রুকে তাদের সিক্রেট কিপার বানায়। কিন্তু পেট্টিগ্রু ভলডেমর্টের হুমকির ফলে ডেথ ইটারদের সাথে যোগ দেয় এবং লিলি ও জেমস পটারের সাথে বিশ্বাসঘাতকতা করে। ফলে ভলডেমর্ট লিলি ও জেমসকে হত্যা করতে সক্ষম হয়। এরপর ভলডেমর্ট উধাও হয়ে গেলে, পেট্টিগ্রু তার অপরাধের বোঝা সিরিয়াস ব্ল্যাকের ঘাড়ে চাপিয়ে দিয়ে নিজে নিজের ভুয়া মৃত্যু ঘটায় এবং ইঁদুরের রূপ ধরে বেঁচে থাকে। প্রিজনার অফ আজকাবানে হ্যারি জানতে পারে যে, রনের ইঁদুর স্ক্যাবার্সই পেট্টিগ্রু এবং তার বাবা মায়ের হত্যার জন্য সিরিয়াস নয়, বরং পেট্টিগ্রুই দায়ী। সিরিয়াস ও লুপিন তাকে হত্যা করতে চাইলে হ্যারি তাকে রক্ষা করে এবং পেট্টিগ্রু পালিয়ে যায়। গবলেট অফ ফায়ারে পেট্টিগ্রুই ভলডেমর্টের পুনরুত্থানে সহায়তা করে। ডেথলি হ্যালোসে হ্যারির প্রতি কৃতজ্ঞতাস্বরূপ ম্যালফয় ম্যানর থেকে হ্যারি ও তার বন্ধুদের বাঁচানোর জন্য পেট্টিগ্রু নিজের জীবন উৎসর্গ করে। হ্যারি পটার চলচ্চিত্রসমূহে টিমথি স্পল পেট্টিগ্রুর ভূমিকায় অভিনয় করেছে। [সম্পাদনা]স্টারগিস পডমোর স্টারগিস পডমোর (ইংরেজিতে Sturgis Podmore) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম এবং পরবর্তীতে পুনর্গঠিত অর্ডারের সদস্য। এছাড়া পডমোর জাদু মন্ত্রণালয়েরও একজন কর্মচারী। অর্ডার অফ দ্য ফিনিক্সে সে হ্যারি ও ভলডেমর্টের প্রফেসিটির গার্ড হিসেবে দায়িত্ব পায়। কিন্তু লুসিয়াস ম্যালফয় তার উপর ইমপেরিয়াস কার্স প্রয়োগ করলে সে ডিপার্টমেন্ট অফ মিস্ট্রিস ভেঙ্গে ভিতরে প্রবেশ করার চেষ্টা করে। এ সময় সে ধরা পড়ে এবং তাকে ছয় মাসের জন্য আজকাবানে পাঠানো হয়। [সম্পাদনা]জেমস পটার জেমস পটার (ইংরেজিতে James Potter), ছদ্মনাম প্রংগস (Prongs), ছিল হ্যারি পটারের বাবা। জেমস তার বাবা মায়ের একমাত্র সন্তান ছিল।[৮][৯] এছাড়া সে ছিল একজন পিউরব্লাড অর্থাৎ বিশুদ্ধ রক্তের। হগওয়ার্টসে আসার পর জেমসের সাথে সিরিয়াস ব্ল্যাক, রেমাস লুপিন ও পিটার পেট্টিগ্রুর বন্ধুত্ব গড়ে উঠে। তারা সকলেই গ্রিফিন্ড হাউজের ছাত্র ছিল। যখন তারা জানতে পারে যে, লুপিন একজন ওয়েরউলফ তখন তারা নিজেরাও বেআইনীভাবে অ্যানিম্যাজাস হয়ে যায়। এসময় তারা হগওয়ার্টসের প্রায় সকল সিক্রেট প্যাসেজ আবিষ্কার করে ফেলে এবং মরেডার্স ম্যাপটি তৈরি করে। স্কুলে জেমস একজন ব্রিলিয়ান্ট ছাত্র ছিল। সে প্রিফেক্ট হওয়া ছাড়াই হেডবয় নিযুক্ত হয়। এছাড়া সে একজন প্রতিভাবান কুইডিচ খেলোয়াড়ও ছিল। সে গ্রিফিন্ডর কুইডিচ টিমে চেজার হয়ে খেলত।[১০] রাউলিং এর মতে, শারীরিকভাবে হ্যারি ও জেমসের মধ্যে সাদৃশ্য রয়েছেঃ একই রকম পাতলা মুখ, একই রকম হাত এবং একই রকম কালো অপরিপাটী চুল। তাদের দুজনের উচ্চতাও সমান। তবে জেমসের চোখের রঙ বাদামী। হ্যারির মতই জেমস একজন ভাল মানুষ ও বন্ধুদের প্রতি অনুগত ছিল।[১১][৯][১২] স্কুলজীবনে জেমস ও স্নেইপের মধ্যে শত্রুতা বিদ্যমান ছিল। তবে একবার জেমস তার নিজের জীবনের ঝুকি নিয়ে স্নেইপের জীবন রক্ষা করেছিল। হগওয়ার্টস ত্যাগ করার পর, জেমস ও লিলি বিয়ে করে। এসময় তারা ও তাদের বন্ধুরা 'ফুল টাইম ফাইটার' হিসেবে অর্ডার অফ দ্য ফিনিক্সে যোগ দেয়।[১৩] রাউলিং বলেছেন, ভলডেমর্ট জেমস ও লিলিকে ডেথ ইটার হওয়ার আমন্ত্রণ জানিয়েছিল, কিন্তু তারা তা হতে আস্বীকৃতি জানায়।[১৪] যখন তাদের ছেলে হ্যারি ভলডেমর্টের টার্গেটে পরিণত হয়, তখন পটাররা আত্মগোপন করে এবং পেট্টিগ্রুকে তাদের সিক্রেট কিপার বানায়। কিন্তু ১৯৮১ সালের ৩১ অক্টোবর, পেট্টিগ্রু তাদের সাথে বিশ্বাসঘাতকতা করে এবং ভলডেমর্টকে তাদের অবস্থান সম্পর্কে জানিয়ে দেয়। জেমস ভলডেমর্টকে আটকিয়ে রাখার চেষ্টা করেছিল, যাতে লিলি হ্যারিকে নিয়ে পালিয়ে যেতে পারে। তবে তার হাতে কোন জাদুদন্ড ছিল না এবং ভলডেমর্ট তাকে হত্যা করে। হ্যারি পটার চলচ্চিত্র সিরিজে অ্যাড্রিয়ান রলিন্স জেমস পটারের ভূমিকায় অভিনয় করে। আর অর্ডার অফ দ্য ফিনিক্স চলচ্চিত্রে রোবি জার্ভিস টিনএজার জেমসের ভূমিকায় অবতীর্ণ হয়। [সম্পাদনা]লিলি পটার লিলি পটার (ইংরেজিতে Lily Potter) নি ইভান্স (Evans), ছিল হ্যারি পটারের মা। তাকে অত্যন্ত সুশ্রী হিসেবে বর্ণনা করা হয়েছে।[১৫] তার হ্যারির মত উজ্জ্বল সবুজ চোখ এবং ঘন লাল রঙের চুল ছিল। স্কুলে লিলি তার সময়ের অন্যতম সেরা ছাত্রী ছিল এবং পোশন বিষয়ে তার দক্ষতা ছিল অতুলনীয়।[১৬][১৭] লিলি হোরেস স্লাগহর্নের অন্যতম প্রিয় ছাত্রী ছিল। স্লাগহর্ন লিলিকে "খুব সাহসী", "খুবই ফানি", "সজীব" ও "সিদা উৎফুল্ল" হিসেবে বর্ণনা করেছেন।[১৭][১৮] সে একজন মাগলবর্ন অর্থাৎ মাগল বংশজাত হওয়া সত্ত্বেও জাদুবিদ্যায় তার পারদর্শিতা ছিল অনন্য। সে একজন অসামান্য ভাল ছাত্রী ছিল। হগওয়ার্টসে তার পঞ্চম বর্ষে সে প্রিফেক্ট ও সপ্তম বর্ষে হেডগার্ল নিযুক্ত হয়েছিল। তার বোন পেতুনিয়া ডার্সলি তাকে 'ফ্রিক' হিসেবে বর্ণনা করলেও পরে জানা যায় যে, পেতুনিয়া আসলে লিলির প্রতি জেলাস ছিল।[১৯] লিলির পেট্রোনাস ছিল হরিণী।[২০][২১] প্রথম প্রথম লিলি জেমসকে অপছন্দ করলেও তাদের স্কুলের সপ্তম বর্ষ থেকে লিলি ও জেমস একসাথে চলাফেরা করতে শুরু করে এবং স্কুল ত্যাগ করার পরপরই তারা পরস্পর বিবাহবন্ধনে আবদ্ধ হয়। বিয়ের অনুষ্ঠানে সিরিয়াস বেস্টম্যান ছিল। ডেথলি হ্যালোসে জানা যায় যে, লিলি ও স্নেইপের মধ্যে ছোটবেলা থেকেই বন্ধুত্ব ছিল। এমনকি স্নেইপ লিলিকে ভালবাসতও। যদিও লিলি স্নেইপকে শুধুই বন্ধু মনে করত।[২২] হগওয়ার্টসে তাদের পঞ্চম বর্ষে স্নেইপ অসচেতনভাবে লিলিকে মাডব্লাড বলার পর থেকে লিলি ও স্নেইপের এই সম্পর্ক ভেঙ্গে যায়। হগওয়ার্টস ত্যাগ করার পর স্নেইপ একজন ডেথ ইটার হয় এবং ভলডেমর্টকে পূর্বোল্লিখিত প্রফেসিটির কথা জানায়। প্রফেসিটি শোনার পর ভলডেমর্ট লিলি ও তার ছেলে হ্যারিকে টার্গট করে। লিলির জীবন রক্ষার জন্য স্নেইপ অর্ডারে যোগ দেয় এবং ডাম্বলডোরের পক্ষ হয়ে গুপ্তচরের কাজ করতে থাকে, যাতে বিনিময়ে ডাম্বলডোর লিলির জীবন রক্ষা করেন। এদিকে ভলডেমর্ট জেমসকে হত্যা করার পর হ্যারিকে হত্যা করতে যায় এবং লিলিকে সরে পড়তে বলে। কারণ স্নেইপ ভলডেমর্টকে অনুরোধ করেছিল যেন সে লিলিকে হত্যা না করে। কিন্তু লিলি সরে পড়তে অস্বীকৃতি জানায় এবং ভলডেমর্ট লিলিকে হত্যা করে। লিলির এই নিঃস্বার্থ ভালবাসাপূর্ণ আত্মত্যাগ দুইভাবে ক্রিয়া করেঃ প্রথমত, ভলডেমর্টের হাত থেকে তার ছেলে হ্যারির জীবন রক্ষা করে এবং দ্বিতীয়ত, তার এই আত্মত্যাগের ফলে হ্যারি সতের বছর না হওয়া পর্যন্ত যেকোন প্রকার অনিষ্ট থেকে সুরক্ষিত থাকবে যদি সে পেতুনিয়ার কাছে থাকে; যেহেতু পেতুনিয়া ও লিলি আপন বোন এবং তারা রক্তের বন্ধনে আবদ্ধ। এভাবে লিলি তার নিজের জীবন দিয়ে হ্যারির জীবন রক্ষা করে, যা এই সিরিজের সবচেয়ে মর্মস্পর্শী ঘটনা। হ্যারি ১৭ বছরে পা দেওয়ার পর এই সুরক্ষা শেষ হয়ে যায়। হ্যারি পটার চলচ্চিত্র সিরিজে জেরাল্ডাইন সামারভিল লিলি পটারের ভূমিকায় অভিনয় করে। আর অর্ডার অফ দ্য ফিনিক্স চলচ্চিত্রে সুশি সিনার টিনএজার লিলির ভূমিকায় অবতীর্ণ হয়। [সম্পাদনা]ফাবিয়ান ও গিডিয়ন প্রিওয়েট ফাবিয়ান ও গিডিয়ন প্রিওয়েট (ইংরেজিতে Fabian and Gideon Prewett) ছিল মলি উইজলির ভাই। এরা দুইজন অর্ডার অফ দ্য ফিনিক্সের অরিজিনাল সদস্যদের মধ্যে অন্যতম ছিল। জাদুকর বিশ্বের প্রথম যুদ্ধের সময় ফাবিয়ান ও গিডিয়ন ডেথ ইটারদের হাতে নিহত হয়। অ্যান্টোনিন ডলোহভের নেতৃত্বে পাঁচজন ডেথ ইটার তাদেরকে আক্রমণ করে ও হত্যা করে। হ্যারির সতেরতম জন্মদিনে ফাবিয়ানের ঘড়িটি মলি হ্যারিকে উপহার দেয়। [সম্পাদনা]সেভেরাস স্নেইপ সেভেরাস স্নেইপ মূল নিবন্ধঃ সেভেরাস স্নেইপ সেভেরাস স্নেইপ (ইংরেজিতে Severus Snape) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম। লিলি পটারের মৃত্যুর পর, সে ডাম্বলডোরের পক্ষে এবং ডেথ ইটারদের বিপক্ষে সিক্রেট এজেন্ট হিসেবে কাজ শুরু করে। পরবর্তীতে জাদুবিশ্বের দ্বিতীয় যুদ্ধের সময় স্নেইপ একজন ট্রিপল এজেন্ট হিসেবে কাজ করে। তবে তার প্রকৃত আনুগত্য ছিল ডাম্বলডোর ও হগওয়ার্টস এর প্রতি। হাফ-ব্লাড প্রিন্সে স্নেইপ ডাম্বলডোরকে হত্যা করে, যা দুজনের মধ্যে পরিকল্পিত ছিল। এরপর ডেথলি হ্যালোসে স্নেইপ হগওয়ার্টসের হেডমাস্টার হিসেবে নিযুক্ত হয়। এইভাবে সে ডেথ ইটারদের হাত থেকে ছাত্রছাত্রীদের রক্ষা করে। স্নেইপ তার পেট্রোনাস ব্যবহারের মাধ্যমে ফরেস্ট অফ ডিনে হ্যারিকে গড্রিক গ্রিফিন্ডরের তলোয়ারটি প্রদান করে। ব্যাটল অফ হগওয়ার্টসে ভলডেমর্টের হাতে স্নেইপ নিহত হয়। ভলডেমর্ট ভেবেছিল স্নেইপকে হত্যা করলে সে এল্ডার ওয়ান্ডের মালিক হবে, যা একটি ভুল ধারণা ছিল। হ্যারি পটার চলচ্চিত্র সিরিজে অ্যালান রিকম্যান সেভেরাস স্নেইপের ভূমিকায় অভিনয় করেন। [সম্পাদনা]এমেলিন ভান্স এমেলিন ভান্স (ইংরেজিতে Emmeline Vance) অর্ডার অফ দ্য ফিনিক্সের অরিজিনাল সদস্যদের মধ্যে অন্যতম এবং পুনর্গঠিত অর্ডারের সদস্য ছিলেন। এছাড়া তিনি অ্যাডভান্স গার্ডেরও সদস্য ছিলেন যারা অর্ডার অফ দ্য ফিনিক্সে হ্যারিকে ডার্সলিদের কাছ থেকে গ্রিমল্ড প্লেসে নিয়ে আসে। হাফ-ব্লাড প্রিন্সে জানা যায় যে, ডেথ ইটাররা ভান্সকে হত্যা করেছে। স্নেইপ দাবী করে যে, তার প্রদত্ত তথ্যেই ভান্সকে হত্যা করা সম্ভব হয়েছিল। যদিও এটি সত্য নয়। অর্ডার অফ দ্য ফিনিক্সে ব্রিজিত মিলার ভান্সের ভূমিকায় অভিনয় করেছেন। [সম্পাদনা]পুনর্গঠিত অর্ডারের সদস্যবৃন্দ হ্যারি পটার অ্যান্ড দ্য গবলেট অফ ফায়ারে ভলডেমর্টের পুনরাগমনের ফলে ডাম্বলডোর অর্ডার পুনর্গঠন করেন। সেসময় নিম্নোলিখিত চরিত্ররা অর্ডারে যোগ দেয়। [সম্পাদনা]ফ্লেউর ডেলাকৌর ফ্লেউর ইসাবেল ডেলাকৌর (ইংরেজি Fleur Isabelle Delacour) ফ্রান্সের জাদুশিক্ষা বিদ্যালয় 'বক্সবেটন একাডেমি অফ ম্যাজিক' এর ছাত্রী। তার দাদী একজন ভিলা ছিল, সেই সূত্রে সে নিজেও একজন পার্ট-ভিলা এবং তার সাদা-সোনালি চুল, রূপালি চোখ এবং মানুষকে আকর্ষণ করার ক্ষমতা সে উত্তরাধিকার সূত্রে তার দাদীর কাছ থেকে লাভ করেছে। গবলেট অফ ফায়ারে হগওয়ার্টসে অনুষ্ঠিত ট্রাইউইজার্ড টুর্নামেন্টে সে বক্সবেটনের চ্যাম্পিয়ন হিসেবে নির্বাচিত হয়। ফ্লেউর প্রথমে বদমেজাজী ও অবন্ধুসুলভ হলেও দ্বিতীয় টাস্কে হ্যারি তার বোন গ্যাব্রিয়েলে ডেলাকৌর এর জীবন রক্ষা করার পর থেকে, ফ্লেউর হ্যারি ও হগওয়ার্টস উভয়ের প্রতিই আন্তরিক হয়ে যায়। ট্রাইউইজার্ড টুর্নামেন্টে ফ্লেউর তৃতীয় স্থান লাভ করে। টুর্নামেন্টের শেষদিকে তার সাথে রনের বড় ভাই বিল উইজলির পরিচয় হয় এবং পরবর্তী বছরে তাদের মধ্যে প্রণয় গড়ে উঠে। হাফ-ব্লাড প্রিন্সে তারা এনগেইজড হয় এবং পরবর্তী গ্রীষ্মে বিয়ে করার সিদ্ধান্ত নেয়। বইয়ের শেষদিকে ওয়েরউলফ ফেনরির গ্রেব্যাক বিলকে আক্রমণ করে। কিন্তু ফ্লেউর তাদের বিয়ের অনুষ্ঠানের সময় অপরিবর্তিত রাখে। ডেথলি হ্যালোসে ফ্লেউর অর্ডারে যোগ দেয় এবং বিল ও অন্যান্য অর্ডার সদস্যদের সাথে হ্যারিকে প্রিভেট ড্রাইভ থেকে দ্য বারোতে নিরাপদে সরিয়ে আনার কাজে অংশগ্রহণ করে এবং তাদের চোখের সামনেই ভলডেমর্ট নিজের হাতে ম্যাড-আই মুডিকে হত্যা করে। এদিকে, যথাসময়েই বারোতে তাদের বিয়ে অনুষ্ঠিত হয়। যদিও ডেথ ইটারদের আক্রমণে তাদের বিয়ের অনুষ্ঠানটি পন্ড হয়ে যায়। পরবর্তীতে, ম্যালফয় ম্যানর থেকে পালিয়ে এসে হ্যারি ও তার বন্ধুরা বিল ও ফ্লেউরের নতুন বাড়ি শেল কটেজে আশ্রয় নেয়। বিল ও ফ্লেউর উভয়েই ব্যাটল অফ হগওয়ার্টসে অংশ নেয় এবং ডেথ ইটারদের সাথে লড়াই করে। যুদ্ধ শেষ হওয়ার পরে ফ্লেউর ভিক্টয়ের, ডমিনিক ও লুইস উইজলি নামে তিন ছেলে মেয়ের মা হয়।[২৩] ক্লেঁমেন্স পয়েঁসি গবলেট অফ ফায়ার ও ডেথলি হ্যালোসে ফ্লেউরের চরিত্রে অভিনয় করেছে। [সম্পাদনা]হেশিয়া জোন্স হেশিয়া জোন্স (ইংরেজি Hestia Jones) পুনর্গঠিত অর্ডার অফ দ্য ফিনিক্সের সদস্য। অর্ডার অফ দ্য ফিনিক্সে সে অ্যাডভান্স গার্ডের অন্যান্য সদস্যদের সাথে হ্যারিকে ডার্সলিদের কাছ থেকে উদ্ধার করতে যায়। ডেথলি হ্যালোসে হেশিয়া সহকর্মী ডিডেলাস ডিগলের সাথে প্রিভেট ড্রাইভে যায় এবং ডার্সলি পরিবারের সদস্যদের সুরক্ষিত নিরাপদ স্থানে লুকিয়ে রাখার দায়িত্ব পালন করে। প্রথমে সে বেশ অবাক হয় যে ডার্সলিরা তাদের ভাগ্নি হ্যারি সম্পর্কে কিছুই জানে না এবং তাদের পরিবারে হ্যারির কোন গুরুত্ব নেই বললেই চলে। এতে সে ক্ষুব্ধ হয় এবং ডার্সলিদের এ ব্যাপারে জিজ্ঞাসাবাদ করে। [সম্পাদনা]কিংসলে শ্যাকলবোল্ট কিংসলে শ্যাকলবোল্ট (ইংরেজি Kingsley Shacklebolt) পুনর্গঠিত অর্ডার অফ দ্য ফিনিক্সের সদস্য। কিংসলে একজন সিনিয়র অরর। অর্ডারের জন্য মন্ত্রণালয়ের খবরাখবর সংগ্রহের দায়িত্ব তার থাকে। অর্ডার অফ দ্য ফিনিক্সে সে অ্যাডভান্স গার্ডের একজন সদস্য হিসেবে অন্যান্য অর্ডার সদস্যদের সাথে হ্যারিকে ডার্সলিদের কাছ থেকে গ্রিমল্ড প্লেসে আনার দায়িত্ব পালন করে। সিরিয়াসকে ধরার দায়িত্বও তার উপরে ছিল। যখন হ্যারির নেতৃত্বে গঠিত গোপন ছাত্রসংগঠন ডাম্বলডোর'স আর্মি ডলোরেস আমব্রিজের কাছে ধরা পড়ে যায়, তখন সবার অলক্ষ্যে কিংসলে মেরিয়েটা এজকোম্বের স্মৃতি মুছে দেয় যাতে সে আমব্রিজের কাছে সাক্ষ্য দিতে না পারে। বইয়ের শেষদিকে কিংসলে ডিপার্টমেন্ট অফ মিস্ট্রিজের ব্যাটলে অংশ নেয় এবং বেশ কয়েকজন ডেথ ইটারকে পরাজিত করে। হাফ-ব্লাড প্রিন্সে জাদু মন্ত্রণালয় এর নতুন মন্ত্রী রুফাস স্ক্রিমগৌর কিংসলেকে মাগল প্রধানমন্ত্রীর অফিসে নিয়োজিত করে, যাতে সে প্রধানমন্ত্রীর নিরাপত্তা নিশ্চিত করতে পারে। ডেথলি হ্যালোসে কিংসলে পুনরায় হ্যারিকে প্রিভেট ড্রাইভ থেকে বারোতে নিয়ে আসার দায়িত্ব পালন করে। এরপর বিল উইজলি ও ফ্লেউর ডেলাকৌরের বিয়ের অনুষ্ঠানের সময় কিংসলে একটি পেট্রোনাস পাঠিয়ে সকলকে সতর্ক করে দেয়, যে ভলডেমর্ট মন্ত্রণালয় দখল করেছে। পরবর্তীতে, "পটারওয়াচ" রেডিও চ্যানেলে কিংসলে রয়াল ছদ্মনামে অনুষ্ঠান উপস্থাপনা করতে থাকে। বইয়ের শেষদিকে কিংসলে হগওয়ার্টসের যুদ্ধে অংশ নেয় এবং মিনার্ভা ম্যাকগোনাগল ও হোরেস স্লাগহর্নের সাথে একত্রে ভলডেমর্টের বিরুদ্ধে লড়াই করে। যুদ্ধ শেষ হওয়ার পর পিয়াস থিকনেসের পরিবর্তে কিংসলেকে জাদু মন্ত্রণালয়ের নতুন মন্ত্রী নিযুক্ত করা হয়।[৬] জর্জ হ্যারিস অর্ডার অফ দ্য ফিনিক্স ও ডেথলি হ্যালোসে কিংসলের চরিত্রে অভিনয় করেছে। [সম্পাদনা]নিমফাডোরা টঙ্কস নিমফাডোরা "ডোরা" টঙ্কস (ইংরেজি Nymphadora "Dora" Tonks), একজন মেটামরফমেজাস, অরর ও অর্ডার অফ দ্য ফিনিক্সের সদস্য। সে তার শারীরিক আকৃতি ও চুলের রঙ তার নিজে ইচ্ছামত পরিবর্তন করতে পারে। সে টেড ও অ্যান্ড্রোমিডা টঙ্কসের একমাত্র মেয়ে। বেলাট্রিক্স লেস্ট্র্যাঞ্জ ও নার্সিসা ম্যালফয় তার আপন খালা, সে হিসেবে ড্রেকো ম্যালফয় তার খালাত ভাই। হগওয়ার্টসে টঙ্কস হাফলপাফ হাউজের ছাত্রী ছিল। অর্ডার অফ দ্য ফিনিক্সে সে অ্যাডভান্স গার্ডের একজন সদস্য হিসেবে অন্যান্য অর্ডার সদস্যদের সাথে হ্যারিকে ডার্সলিদের কাছ থেকে গ্রিমল্ড প্লেসে আনার দায়িত্ব পালন করে। কিংসলের মত সেও মন্ত্রণালয়ে অর্ডারের জন্য খবরাখবর সংগ্রহ করে। বইয়ের শেষদিকে সে ডিপার্টমেন্ট অফ মিস্ট্রিজের ব্যাটলে অংশ নেয় এবং ডেথ ইটারদের সাথে লড়াই করে। হাফ-ব্লাড প্রিন্সে, মন্ত্রণালয় টঙ্কসকে হগওয়ার্টসের নিরাপত্তা রক্ষার জন্য নিয়োজিত করে। ডাম্বলডরের মৃত্যুর পর জানা যায় যে, টঙ্কস লুপিনের প্রেমে পড়েছে। ফলে তার পেট্রোনাসও পরিবর্তন হয়ে গেছে। কিন্তু লুপিন তাকে গ্রহণ করতে অস্বীকৃতি জানায় কেননা একজন ওয়েরউলফের সাথে সম্পর্ক করা মোটেই নিরাপদ ছিল না। কিন্তু ডেথলি হ্যালোসের শুরুর দিকে টঙ্কস ও লুপিন বিয়ে করে। এরপর সে পুনরায় অন্যান্য অর্ডার সদস্যদের সাথে হ্যারিকে প্রিভেট ড্রাইভ থেকে বারোতে নিয়ে আসার দায়িত্ব পালন করে। বইয়ের শেষদিকে, টঙ্কসের একটি ছেলে হয় এবং তার বাবা ও স্বামীর নামানুসারে তার নাম রাখা হয়, টেডি রেমাস লুপিন। এরপর, ব্যাটল অফ হগওয়ার্টস শুরু হলে, টঙ্কস ও লুপিন যুদ্ধে অংশগ্রহণ করে এবং উভয়েই ডেথ ইটারদের হাতে নিহত হয়। টঙ্কসকে হত্যা করে তার খালা বেল্লাট্রিক্স। তাদের মৃত্যুর ফলে সদ্য জন্ম নেওয়া টেডি এতিম হয়ে পড়ে এবং তার নানী অ্যান্ড্রোমিডা তাকে লালন পালন করে।[৬] রাওলিং অবশ্য বলেছেন, তিনি প্রথমে লুপিন ও টোংক্স উভয়কেই বাঁচিয়ে রাখার চিন্তা করেছিলেন,[২৪] কিন্তু শেষ পর্যন্ত তাদেরকে নিহত করার সিদ্ধান্ত নেন, যেহেতু তিনি অর্ডার অফ দ্য ফিনিক্সের শেষ মুহূর্তে আর্থার উইজলিকে বাঁচানোর সিদ্ধান্ত নিয়েছিলেন।[২][৩] নাটালিয়া টেনা অর্ডার অফ দ্য ফিনিক্স, হাফ-ব্লাড প্রিন্স ও ডেথলি হ্যালোসে টঙ্কসের চরিত্রে অভিনয় করেছে। [সম্পাদনা]আর্থার উইজলি আর্থার ও মলি উইজলি আর্থার উইজলি (ইংরেজি Arthur Weasley) বা মিস্টার উইজলি (Mr Weasley), হচ্ছেন উইজলি পরিবারের কর্তা। উইজলি পরিবারটি পিউরব্লাড তথা বিশুদ্ধ রক্তের হলেও ডেথ ইটাররা এটিকে ব্লাড ট্রেইটর অর্থাৎ রক্তের সাথে বিশ্বাসঘাতক পরিবার হিসেবে চিহ্নিত করে যেহেতু উইজলি পরিবার মাগল ও মাগল বংশজাতদের প্রতি বন্ধুত্বসুলভ। আর্থার মলি উইজলির স্বামী এবং সাত ছেলেমেয়ের বাবা। হ্যারির ঘনিষ্ঠ বন্ধু রন আর্থার ও মলির ছোট ছেলে। হগওয়ার্টসে আর্থার গ্রিফিন্ডর হাউজের ছাত্র ছিল। আর্থারকে লম্বা, সুদর্শন ও পাতলা লাল চুলের অধিকারী হিসেবে বর্ণনা করা হয়েছে। তিনি জাদু মন্ত্রণালয়ের 'মিসইউজ অফ মাগল আর্টিফ্যাক্টস' দপ্তরের প্রধান। তিনি মাগলদের বিভিন্ন জিনিসপত্রের প্রতি প্রচণ্ড আগ্রহী। চেম্বার অফ সিক্রেটসে হ্যারি যখন উইজলি পরিবারের বাড়ি দ্য বারোতে সর্বপ্রথম আসে, মিস্টার উইজলি তখন প্রথম উপস্থিত হন। ডায়াগন অ্যালিতে লুসিয়াস ম্যালফয়ের সাথে তার প্রচণ্ড বাকবিতন্ডা হয় এবং মাগল গাড়িকে বেআইনীভাবে জাদু করার অপরাধে তাকে জরিমানা করা হয়। প্রিজনার অফ আজকাবানে, আর্থার ডেইলি প্রফেটের লটারিতে বিশাল অঙ্কের অর্থলাভ করেন এবং পুরো পরিবারসহ মিশরে তার ছেলে বিলের কাছে ছুটি কাটাতে যান। গবলেট অফ ফায়ারে তিনি হ্যারিকে ডার্সলিদের বাড়ি থেকে তার নিজের বাড়িতে নিয়ে যান এবং সকলকে নিয়ে বিশ্বকাপ কুইডিচ দেখতে যান। অর্ডার অফ দ্য ফিনিক্সে তিনি অর্ডারে যোগ দেন এবং অপ্রাপ্তবয়স্ক জাদুকরদের জাদুসংক্রান্ত শুনানিতে অংশগ্রহণের জন্য হ্যারিকে নিয়ে মন্ত্রণালয়ে যান। পরবর্তীতে মন্ত্রণালয়ে সিবিল ট্রিলনির প্রফেসিটি পাহারা দেওয়ার সময় ভলডেমর্টের সাপ নাগিনী তাকে আক্রমণ করে। ফলে তাকে সেন্ট মাঙ্গোস হাসপাতালে ভর্তি হতে হয়।[২৫] হাফ-ব্লাড প্রিন্সে আর্থার প্রমোশন পেয়ে 'ডিটেকশন অ্যান্ড কনফিসেশন অফ কাউন্টারফিট ডিফেন্সিভ স্পেলস অ্যান্ড প্রটেকটিভ অবজেক্টস' দপ্তরের প্রধান নিযুক্ত হন। ডেথলি হ্যালোসে, আর্থার তার ছেলে রন, ফ্রেড, জর্জ ও বিলের সাথে হ্যারিকে প্রিভেট ড্রাইভ থেকে শেষবারের মত উদ্ধার করতে যায়। মন্ত্রণালয়ের পতনের পরও আর্থার সেখানে কর্মরত থাকে। তবে যখন এটা প্রকাশ হয়ে পড়ে যে, তার ছেলে রন হ্যারি পটারের সাথে আছে, তখন মিস্টার উইজলি তার পরিবারসহ লুকিয়ে পড়তে বাধ্য হন। বইয়ের শেষদিকে, তিনি হগওয়ার্টসের যুদ্ধে অংশগ্রহণ করেন। যুদ্ধে তার ছেলে ফ্রেড নিহত হয় এবং তার আরেক ছেলে পার্সির সহায়তায় তিনি ডেথ ইটার পিয়াস থিকনেসকে পরাজিত করেন। রাউলিং বলেছেন, অর্ডার অফ দ্য ফিনিক্সেই তিনি আর্থারকে মেরে ফেলার কথা ভেবেছিলেন, কিন্তু পরে তার মন পরিবর্তন করেন এবং আর্থারের পরিবর্তে ডেথলি হ্যালোসে তিনি লুপিন ও টঙ্কসকে হত্যা করেন।[২৬][২৭] ব্রিটিশ অভিনেতা মার্ক উইলিয়ামস চলচ্চিত্রসমূহে আর্থারের ভূমিকায় অভিনয় করেছেন। [সম্পাদনা]মলি উইজলি মলি উইজলি (ইংরেজি Molly Weasley) বা মিসেস উইজলি (Mrs Weasley), নি প্রিওয়েট (Prewett),[২৮] হচ্ছেন আর্থার উইজলির স্ত্রী,[২৯] এবং সাত ছেলেমেয়ের মা। মলি একজন পিউরব্লাড, তিনি প্রিওয়েট পরিবারে জন্মগ্রহণ করেন এবং ফাবিয়ান ও গিডিয়ন প্রিওয়েট তার আপন ভাই ছিল। ফিলোসফার্স স্টোনে সর্বপ্রথম তিনি উপস্থিত হন, যেখানে তিনি হ্যারিকে কিভাবে পৌনে দশ নাম্বার প্লাটফর্মে ঢুকতে হয় তা বলে দেন। চেম্বার অফ সিক্রেটসে তার ছেলে রন তাদের ফোর্ড অ্যাংলিয়া গাড়িটিকে উড়িয়ে হগওয়ার্টস এ নিয়ে আসায়, তিনি রনকে একটি হাউলার পাঠান। প্রিজনার অফ আজকাবানে তার স্বামী ডেইলি প্রফেটের লটারিতে বিশাল অঙ্কের অর্থলাভ করেন এবং তারা পুরো পরিবারসহ মিশরে তার ছেলে বিলের কাছে ছুটি কাটাতে যান। ছেলেমেয়েরা স্কুলে ফিরে গেলে হ্যারির নিরাপত্তায় উদ্বিগ্ন হয়ে তিনি তার ছেলে পার্সি উইজলিকে হ্যারির উপর নজর রাখার নির্দেশ দেন। গবলেট অফ ফায়ারে তিনি তার ছেলে ফ্রেড ও জর্জকে লেখাপড়া না করে জোকশপের চিন্তা নিয়ে পড়ে থাকার জন্য বকাঝকা করেন। বইয়ের শেষদিকে, তিনি ও তার বড় ছেলে বিল উইজলি ট্রাইউইজার্ড টুর্নামেন্টের তৃতীয় টাস্কে হ্যারির পরিবারের সদস্য হিসেবে হগওয়ার্টসে আসেন। ভলডেমর্টের পুনরাগমন হওয়ার পর, ডাম্বলডোর মিসেস উইজলি ও বিলকে অর্ডার অফ দ্য ফিনিক্সে যোগ দেওয়ার আমন্ত্রণ জানান এবং তারা সাথে সাথেই অর্ডারে যোগ দেন। মিসেস উইজলির মাতৃতুল্য স্নেহ ও মমতায় হ্যারি প্রথমবারের মত অনুভব করে যে, তারও মায়ের মত কেউ একজন আছে। অর্ডার অফ দ্য ফিনিক্সে হ্যারিকে অর্ডারের কার্যক্রম জানানোর বিষয়ে সিরিয়াসের সাথে তার ঝগড়া হয়। মিসেস উইজলি সর্বদাই তার পরিবারের সদস্যদের ও হ্যারিকে হারানোর ভয়ে থাকতেন। হাফ-ব্লাড প্রিন্সে প্রথম প্রথম তিনি তার ছেলে বিলের বাগদত্তা ফ্লেউরকে অপছন্দ করলেও পরবর্তীতে, বিলের প্রতি ফ্লেউরের ভালবাসার গভীরতা অনুভব করে তিনি ফ্লেউরকে তার পুত্রবধু হিসেবে গ্রহণ করতে সম্মত হন। ডেথলি হ্যালোসে মলি ও আর্থারের অনুরোধে অর্ডারের সদর দপ্তর গ্রিমল্ড প্লেস থেকে সরিয়ে বারোতে আনা হয়। মিসেস উইজলি হ্যারি, রন ও হারমায়োনির স্কুল ছেড়ে দেয়ার সিদ্ধান্ত মোটেও সমর্থন করেন নি। বইয়ের শেষদিকে, মিসেস উইজলি তার পুরো পরিবারসহ ব্যাটল অফ হগওয়ার্টস অর্থাৎ হগওয়ার্টসের যুদ্ধে অংশগ্রহণ করেন। যুদ্ধে তার ছেলে ফ্রেডকে হারিয়ে তিনি দারুণভাবে মুষড়ে পরেন। এরপর বেলাট্রিক্স লেস্ট্র্যাঞ্জ যখন তার মেয়ে জিনিকে হত্যার চেষ্টা করে, তখন তিনি অসম্ভব ক্ষিপ্রতার সাথে বেলাট্রিক্সের বিরুদ্ধে লড়াই শুরু করেন এবং বেলাট্রিক্স তার হাতে নিহত হয়।[৩০] জুলিয়া ওয়াল্টার্স গবলেট অফ ফায়ার ব্যতীত সিরিজের বাকি সকল চলচ্চিত্রে মিসেস উইজলির ভূমিকায় অভিনয় করেছেন। [সম্পাদনা]বিল উইজলি উইলিয়াম আর্থার "বিল" উইজলি (ইংরেজি William Arthur "Bill" Weasley), আর্থার ও মলি উইজলির বড় ছেলে। তাকে কঠোর পরিশ্রমী ও মাটির মানুষ হিসেবে বর্ণনা করা হয়েছে।[৩১] হগওয়ার্টসে থাকাকালীন সময়ে, সে প্রিফেক্ট ও হেডবয় হয়েছিল এবং আউলস পরীক্ষায় সে ১২টি আউল পেয়েছিল। পরবর্তীতে সে গ্রিনগটস ব্যাঙ্কের জন্য কার্সব্রেকার হিসেবে মিশরে কর্মরত ছিল। গবলেট অফ ফায়ারে তার প্রথম পূর্ণ উপস্থিতি ঘটে। এতে তাকে লম্বা লাল চুলের সুদর্শন তরুণ হিসেবে বর্ণনা করা হয়েছে। বইয়ের শেষদিকে হগওয়ার্টসে তার সাথে ফ্লেউর ডেলাকৌরের পরিচয় ঘটে। অর্ডার অফ দ্য ফিনিক্সে সে মিশর থেকে ব্রিটেনে ফিরে আসে এবং অর্ডারে যোগ দেয়। এসময় ফ্লেউরের সাথে তার প্রণয় চলতে থাকে। এভাবে একবছর তাদের সম্পর্ক চলার পর তারা এনগেইজড হয় এবং ফ্লেউরকে তাদের বাড়ি বারোতে নিয়ে আসে, যাতে পরিবারের অন্য সদস্যদের সাথে ফ্লেউর পরিচিত হতে পারে। হাফ-ব্লাড প্রিন্সে সে হগওয়ার্টসে ডেথ ইটারদের বিরুদ্ধে লড়াই করে। এসময় ওয়েরউলফ ফেনরির গ্রেব্যাক বিলকে আক্রমণ করে। কিন্তু এ আক্রমণের ফলে বিল পুরোপুরি ওয়েওউলফ হয়ে যায়না, কেননা আক্রমণের সময় গ্রেব্যাক মানুষের রূপে ছিল। তবে লাইকেনথ্রপির কয়েকটি বৈশিষ্ট্য বিলের মাঝে পরিলক্ষিত হয়। ডেথলি হ্যালোসে বিল ফ্লেউর ও অন্যান্য অর্ডার সদস্যদের সাথে হ্যারিকে প্রিভেট ড্রাইভ থেকে দ্য বারোতে নিরাপদে সরিয়ে আনার কাজে অংশগ্রহণ করে এবং তাদের চোখের সামনেই ভলডেমর্ট নিজের হাতে ম্যাড-আই মুডিকে হত্যা করে। এদিকে, যথাসময়েই বারোতে বিল ও ফ্লেউরের বিয়ে অনুষ্ঠিত হয়। যদিও ডেথ ইটারদের আক্রমণে তাদের বিয়ের অনুষ্ঠানটি পন্ড হয়ে যায়। পরবর্তীতে, ম্যালফয় ম্যানর থেকে পালিয়ে এসে হ্যারি ও তার বন্ধুরা বিল ও ফ্লেউরের নতুন বাড়ি শেল কটেজে আশ্রয় নেয়। বিল ও ফ্লেউর উভয়েই ব্যাটল অফ হগওয়ার্টসে অংশ নেয় এবং ডেথ ইটারদের সাথে লড়াই করে। যুদ্ধের পরে বিল ভিক্টয়ের, ডমিনিক ও লুইস উইজলি নামে তিন ছেলে মেয়ের বাবা হয়।[২৩] রিচার্ড ফিশ প্রিজনার অফ আজকাবানে এবং ডমনাল গ্লিসন ডেথলি হ্যালোসে বিলের ভূমিকায় অভিনয় করেছে। [সম্পাদনা]চার্লি উইজলি চার্লস "চার্লি" উইজলি (ইংরেজি Charles "Charlie" Weasley), আর্থার ও মলি উইজলির দ্বিতীয় ছেলে। তার চেহারার সাথে ফ্রেড ও জর্জের মিল আছে এবং লম্বায় চার্লি রন ও পার্সির চেয়ে খাট। তার হাত পেশীবহুল এবং তার মুখ প্রশস্ত ও চওড়া। অন্যান্য ভাইবোনদের মত তারও লাল চুল রয়েছে। হগওয়ার্টসে চার্লি প্রিফেক্ট,[৩২] কুইডিচ ক্যাপ্টেন এবং গ্রিফিন্ডর কুইডিচ টিমের প্রবাদতুল্য সিকার ছিল, যার সময়ে গ্রিফিন্ডর হাউজ একটি কুইডিচ ম্যাচও হারেনি। স্কুলের পরে, চার্লি রোমানিয়াতে ড্রাগন কিপার হিসেবে ড্রাগনদের সাথে কাজ শুরু করে। ফিলোসফার্স স্টোনে হ্যারি, রন ও হারমায়োনির অনুরোধে চার্লি হ্যাগ্রিডের কাছে থাকা অবৈধ ড্রাগনের বাচ্চা নরবার্টকে তার কাছে নিয়ে যায়। গবলেট অফ ফায়ারে ট্রাইউইজার্ড টু্র্নামেন্টের ফার্স্ট টাস্কের জন্য চার্লির নেতৃত্বে একদল ড্রাগন কিপার হগওয়ার্টসে চারটি ড্রাগন আনে। অর্ডার অফ দ্য ফিনিক্সে চার্লি অর্ডারে যোগ দেয় এবং বিদেশী জাদুকরদের রিক্রুট করতে থাকে। ডেথলি হ্যালোসে সে তার বড়ভাই বিলের বিয়েতে অংশ নেয়ার জন্য বারোতে আসে। বইয়ের শেষদিকে, সে হগওয়ার্টসের যুদ্ধে অংশ নেয় এবং ডেথ ইটারদের বিরুদ্ধে লড়াই করে। যুদ্ধের পর চার্লি অবিবাহিত থেকে যায়।[২৩] অ্যালেক্স ক্রকফোর্ড প্রিজনার অফ আজকাবানে চার্লির ভূমিকায় অভিনয় করে। অর্ণব শায়ান চৌধুরী একজন জনপ্রিয় বাংলাদেশী আধুনিক সঙ্গীত শিল্পী। তিনি প্রথমে "বাংলা" নামক বাংলা ব্যান্ডের সদস্য ছিলেন। তারপর তিনি চারটি একক অ্যালবাম বার করেছেন - "চাইনা ভাবিস", "হোক কলরব" ,"ডুব" এবং রোদ বলেছে হবে বর্তমানে (২০১০) অর্ণব, নবগঠিত আধখানা মিউজিক কোম্পানীর প্রধান নির্বাহী কর্মকর্তা হিসেবে কর্মরত। এখানে তিনি মিউজিক ভিডিও, প্রামাণ্যচিত্র (ডকুমেন্টারি) ও বিজ্ঞাপন ভিডিও ইত্যাদির নির্দেশনা করেন। ছোটবেলায় তিনি ঢাকার উইল্‌স্‌ লিট্‌ল্‌ ফ্লাওয়ার স্কুলে পড়েন। দ্বিতীয় শ্রেণীতে তাঁকে শান্তিনিকেতনের পাঠভবনে পাঠানো হয়। সেখান থেকেই তাঁর সঙ্গীতের সফর শুরু হয়। পাঠভবনে ছাত্রদের গাছতলায় গুরুশিষ্য পরম্পরায় পড়ানো হতো। বর্ষাকালে বৃষ্টি হলেই ক্লাস মুলতুবি রাখা হত। এই সময় অর্ণব তাঁর কিছু বন্ধুদের সাথে বসে গান লিখতেন ও তাতে সুরারোপ করতেন। সপ্তম শ্রেণীতে অর্ণব এসরাজ শেখা শুরু করেন। ধীরে ধীরে অর্ণব সঙ্গীতের বিভিন্ন ধারার, বিশেষ করে পাশ্চাত্য সঙ্গীতের জ্ঞান অর্জন করেন। স্কুলে তিনি গিটার ও কি-বোর্ড বাজানো শুরু করেন। শান্তিনিকেতনের বাউল গান তাঁর পরবর্তী সঙ্গীতে ছাপ ফেলে। ১৯৯৭ খ্রিস্টাব্দে অর্ণব নিজের কিছু ভারতীয় সঙ্গীদের সঙ্গে মিলে "বাংলা" নামক বাংলা ব্যান্ডটি গঠন করেন। পরবর্তিতে বুনো ও আনুশেহ এই দলে যোগ দেন়। শান্তিনিকতন থেকে বিদায় নিয়ে অর্ণব বাংলাদেশে ফিরে এলে "বাংলা" এক পরিপূর্ণ বাংলাদেশী বাংলা ব্যান্ড হিসাবে পরিচিত হয়- যা ছিলো অর্ণব ও অন্যান্য ব্যান্ড সদস্যদের বহুদিনের স্বপ্ন। "বাংলা" ব্যান্ড ছাড়াও তিনি প্রেয়ার হল নামের একটি ব্যান্ডেরও সদস্য। [সম্পাদনা]পারিবারিক সম্পর্ক তার চাচা তপন চৌধুরী বাংলাদেশের একজন বিখ্যাত গায়ক। আর বর্তমান প্রজন্মের আলোচিত গায়ক অর্ণব, তপন চৌধুরীর বড় ভাই চিত্রশিল্পী স্বপন চৌধুরীর ছেলে।[১] [সম্পাদনা]অ্যালবাম "বাংলা"র পর অর্ণব নিজের চারটি একক আ্যলবাম বার করেছেন। প্রথম একক অ্যালবাম "চাইনা ভাবিস" জীবনের অনেক পরিণত দশার প্রতিচ্ছবি। দ্বিতীয় একক অ্যালবাম "হোক কলরব"।[২] শান্তিনিকেতনে থাকার সময় নিজে ও বন্ধুদের নিয়ে তিনি যেই গানগুলি করেছিলেন সেগুলোই এই অ্যালবামে স্থান পেয়েছে। তার তৃতীয় অ্যালবাম "ডুব"। কাব্যিক ভাষায় গানের কথা ও জটিল সুরমুর্ছনার সুবাদে অর্ণব বাংলাদেশী শ্রোতাদের কাছে অনেক জনপ্রিয়। তাঁর চতুর্থ অ্যালবাম ""রোদ বলেছে হবে"" । এটাই সম্ভবত তাঁর অ্যালবাম গুলোর মধ্যে সবচেয়ে বেশি পরীক্ষামুলক অ্যালবাম। এছাড়া শাহানা বাজপেয়ীর রবীন্দ্রসঙ্গীত অ্যালবাম "নতুন করে পাবো বলে" এবং কৃষ্ণকলির অ্যালবাম "সূর্যে বাঁধি বাসা"-তেও তিনি সুরারোপ করেছেন। অর্থহীন বাংলাদেশের অন্যতম একটি ব্যান্ড। এ ব্যান্ডের প্রতিষ্ঠাতা এবং দলনেতা সুমন। ১৯৯৯ সালে শুরু হওয়া এই ব্যন্ডের এখন পর্যন্ত ৫ টি অ্যালবাম প্রকাশিত হয়েছে। তাদের প্রথম অ্যালবাম ত্রিমাত্রিক প্রকাশিত হয় ২০০০ সালের এপ্রিল মাসে। শুরু থেকেই অত্যন্ত জনপ্রিয় এই ব্যান্ডের সব গুলো অ্যালবামই বেস্ট সেলিং হয়েছে। ২০০৮ সালে তাদের এখন পর্যন্ত শেষ অ্যালবাম অসমাপ্ত-১ প্রকাশিত হয়। মূলত রক ব্যন্ড হলেও তারা এখন হেভি মেটাল গানও করছে। ইতিহাস ১৯৯৩: এই বছর সুমন বাংলাদেশের অন্যতম জনপ্রিয় ব্যান্ড ফিলিংস ত্যাগ করেন। তিনি একক এলবাম করার পরিকল্পনা করেন। তার ইচ্ছা ছিল ভিন্ন ধারার গান করার। তিনি এমনভাবে একক গান করা শুরু করেন যাতে ব্যান্ডের পরিবেশটা একক গানেও বজায় থাকে। তিনি ফায়সাল এবং রাসেলের সাথে তার প্রথম গান করেন। তার গানে ড্রাম বাজিয়েছিল রুমি। ১৯৯৪: সুমন বিভিন্ন ব্যান্ড থেকে আটজন শিল্পী নিয়ে অভিশ্রুতি রেকর্ডিং স্টুডিওতে তার একক এলবাম 'সুমন ও অর্থহীন'-এর কাজ শেষ করেন। এই এলবামের সবচেয়ে আকর্ষনীয় বিষয় ছিল 'অর্থহীন' নামক গানটি। এই গানে বাংলাদেশের আটজন প্রথমশ্রেণীর গীটারবাদক একসাথে গীটার বাজান। গানটিতে আটাশটি গীটারের একক ছিল। ১৯৯৭: দীর্ঘ তিন বছর পর এই বছর 'সুমন ও অর্থহীন' এলবামটি প্রকাশিত হয়। এলবামটি ব্যপক শ্রোতাপ্রিয়তা পায়। সমালোচকরাও নতুন ধারার এই গানটির প্রশংসা করেন। ১৯৯৮: সুমন নতুন একটি দল গঠন করার পরিকল্পনা করেন। 'ফেইথ' ব্যান্ডের টিটি ও সেন্টু তার পরিকল্পনায় সহায়তা করে। আরো কয়েকজন সংগীতশিল্পীকে নিয়ে সুমন 'সুমন ও অর্থহীন' নাম দিয়ে ব্যান্ডের কার্যক্রম শুরু করেন। ১৯৯৯: টিটি এবং সেন্টু এই বছরের অক্টোবর মাসে নিজেদের ব্যান্ড ফেইথের কাজে সময় দেয়ার জন্য এই ব্যান্ড ত্যাগ করেন। রুমি তার দল 'দ্য ট্র্যাপ' ত্যাগ করে সুমনের দলে যোগ দেন। এই বছরই ব্যান্ডের নাম ঠিক হয় 'অর্থহীন'। কয়েকমাস পর যুবায়ের এবং আদনান দলত্যাগ করেন। এরপরই শোভন গীটারবাদক এবং গায়ক হিসেবে অর্থহীনে যোগ দেন। ২০০০: এই বছরই 'মাকসুদ ও ঢাকা' ও ব্যান্ডের গীটারিস্ট পিকলু অর্থহীনে যোগ দেন। অর্থহীন এই বছরের এপ্রিলে তাদের প্রথম এলবামের কাজ শুরু করে। শোভন পড়ালেখা জনিত কারণে ব্যান্ড থেকে কিছুসময়ের জন্য অবসর নেয়। তন্ময়ও ব্যান্ড ত্যাগ করে। নিলয় দাসের দল 'দ্য জিনমস'-এর গীটারিস্ট পনির অর্থহীনে যোগ দেন। এই বছরই পনির দলত্যাগ করেন। 'উইনিং'-এর গায়ক এবং গীটারবাদক দলে যোগ দেন। এই বছরের শেষের দিকে অর্থহীনে প্রথম এলবাম 'ত্রিমাত্রিক' প্রকাশিত হয়। এই এলবামটির জনপ্রিয়তা ছিল ব্যপক। সুমনের নাম ওয়ারউইকের 'ফেমাস ইউসার লিস্ট'-এ লিপিবদ্ধ হয়। তিনি প্রথম এশিয়ান সংগীতশিল্পী হিসেবে এই কৃতিত্ব অর্জন করেন। ২০০১: রুমি ও রাসেল দলত্যাগ করে। জলি রজার, সাইকো ডেথ এবং ডেথ রো ব্যান্ডের প্রাক্তন ড্রামবাদক শুভ অর্থহীনে যোগদান করে। অর্থহীন জি-সিরিজের পৃষ্ঠপোষকতায় এই বছরের ১৭ নভেম্বর তাদের দ্বিতীয় এলবামের কাজ শুরু করে। ডিসেম্বরের ১০ তারিখে এলবামটি প্রকাশিত হয়। এই এলবামের নাম ছিল 'বিবর্তন'। 'ত্রিলয়ের' কীবোর্ড-বাদক অপু অতিথি সদস্য হিসেবে অর্থহীনে কাজ শুরু করেন। উল্লেখ্য যে, বিবর্তন বাংলাদেশের ব্যান্ডসঙ্গীতের ইতিহাসে অন্যতম ব্যবসাসফল এলবাম। ২০০২: 'ক্রনিক'-এর ইমতিয়াজ অতিথি গায়ক এবং রিদম গীটারবাদক হিসেবে অর্থহীনে যোগ দেন। এই বছরের ২৯ নভেম্বর অর্থহীন তাদের তৃতীয় এলবাম 'নতুন দিনের মিছিলে' প্রকাশ করে। এই এলবামে রয়েছে 'সাতদিন' নামের ২৮ মিনিট ৩২ সেকেন্ড এর একটি প্রগ্রেসিভ মেটাল গান। এটি বাংলা ব্যান্ড সঙ্গীতের ইতিহাসে দীর্ঘতম গান। প্রকাশিত ক্যাসেট এর বি পিঠে এই একটি গানই ছিল। ২০০৩: ইমতিয়াজ এবং অপু দলত্যাগ করে। অর্থহীন অতিথি সদস্য না নেওয়ার সিদ্ধান্ত নেয়। 'ডি.এন.এ'-এর শিশির অর্থহীনে কীবোর্ড এবং গীটারবাদক হিসেবে যোগদান করে। এই বছরই ব্যান্ডের ভবিষ্যৎ নিয়ে অনিশ্চয়তা দেখা দেয়। সুমন অসুস্থ হয়ে পড়েন। সুমন আগের মত আর গান করতে পারবেন না বলেও শংকা দেখা দেয়। সুমন মেটালসঙ্গীত গাওয়া কমিয়ে দেন। অর্থহীন তাদের নতুন গায়ক হিসেবে 'ক্রাল' ব্যান্ডের রাফাকে দলে নেয়। এই বছরই অর্থহীনের নতুন এলবাম 'ধ্রুবক' প্রকাশিত হয়। ২০০৪: সুমনের অসুস্থতার কারণে ব্যান্ডের প্রায় সকল কার্যক্রম স্থগিত করা হয়। এই বছরই সুমন এম.টি.ডির (মাইকেল টবিয়াস ডিজাইন) অধিভুক্ত হন। ২০০৫: সুমনের চোয়ালের হাড়ে মারাত্নক সমস্যা দেয়। চিকিৎসক বলেন যে, সুমনের আগের মত গান করতে পারার সম্ভাবনা খুবই কম। অর্থহীনের সকল কার্যক্রম বন্ধ হয়ে যায়। সুমন এবং বাকী সদস্যরা অর্থহীন ভেঙ্গে দেয়ার পরিকল্পনা করেন। কিন্তু হঠাৎ করেই সুমন সুস্থ হয়ে উঠতে থাকেন। জুন: সুমন আবার গান গাওয়া শুরু করেন এবং ওয়ারফেইজের গীটারবাদক কমলকে অর্থহীনে অতিথি সদস্য হিসেবে বাজানোর জন্য প্রস্তাব করেন। কমল এই প্রস্তাব গ্রহণ করেন। কয়েকমাস পরেই কমল অর্থহীনে স্থায়ী সদস্য হিসেবে যোগ দেন। অর্থহীনে সকল কার্যক্রম আবার শুরু হয়। অর্থহীন তাদের পঞ্চম এলবামের কাজ শুরু করে। ২০০৮: ২০০৮ সালের ২৫ সেপ্টেম্বর অর্থহীনের ৫ম অ্যালবাম অসমাপ্ত-১ প্রকাশিত হয়। ৫ বছর পর এটি ব্যান্ডের নতুন অ্যালবাম। অর্ধেন্দুশেখর মুস্তফী (১৮৫০-১৯০৯) ছিলেন বাঙালি নট ও নাট্যশিক্ষক। তাঁর জন্ম হয়েছিল কলকাতার বাগবাজারে। তিনি যে সকল নাটকে অভিনয় করেছিলেন তার মধ্যে উল্লেখযোগ্য: 'নীল দর্পণ' নাটকে 'উড সাহেবে'-র চরিত্রে, 'নবীন তপস্বিনী' নাটকে 'জলধীরণ' চরিত্রে, 'আবু হোসেন' নাটকে 'আবু হোসেন' চরিত্রে, 'জনায়' নাটকে 'বিদূষক' চরিত্রে, 'দুর্গেশনন্দিনী' নাটকে 'বিদ্যাদিগ্‌গজ' চরিত্রে, 'সিরাজউদ্দৌলা' নাটকে 'ডেক' চরিত্রে, 'মীর কাশিম' নাটকে 'হলওয়েল' চরিত্রে, 'প্রফুল্ল' নাটকে 'রমেশ চরিত্রে' 'রিজিয়া' নাটকে 'ঘাতক' চরিত্রে অর্পিতা সিং (১৯৩৭ - ) একজন ভারতীয় চিত্রশিল্পী। তিনি পশ্চিম বঙ্গের বড় নগরে জন্মগ্রহণ করেন এবং দিল্লী পলিটেকনিকের আর্ট স্কুলে অধ্যয়ন করেন। পরবর্তীকালে নয়া দিল্লী ও কলকাতার উইভার্স সার্ভিস সেন্টারে ডিজাইনার হিসেবে কাজ করেন। ১৯৭২ সালে তার প্রথম একক চিত্র প্রদর্শনী অনুষ্ঠিত হয়। তারপর থেকে তিনি প্রচুর প্রদর্শনীতে অংশ নিয়েছেন। এর মধ্যে রয়েছে নয়া দিল্লী ট্রিয়েনালে (১৯৭৫, ১৯৮২) রয়াল একাডেমী, লন্ডন (১৯৮২) ইন্ডো-গ্রিক সাংস্কৃতিক প্রদর্শনী, গ্রীস (১৯৮৪) বেলগ্রেড এবং আংকারা (১৯৮৫) ফেস্টিভাল অফ ইন্ডিয়া, ফ্রান্স (১৯৮৬) হাভানা বিয়েনালে, কিউবা (১৯৮৭) আলজিয়ার্স বিয়ে নালে, আলজেরিয়া (১৯৮৭) ইন্ডিয়ান সংস্‌ প্রদর্শনী, সিডনি, অস্ট্রেলিয়া (১৯৯৩) মিডেল্‌স্‌ব্রো আর্ট গ্যালারী, মিডেল্‌স্‌ব্রো , যুক্তরাজ্য (১৯৯৫) অর্লিভাল (ফরাসি ভাষায়: Orlyval) একটি আধা-স্বয়ংক্রিয় দ্রুত পরিবহন শাটল সেবা। এটি প্যারিসের রেজো এক্সপ্রেস রেজিওনাল নেটওয়ার্কের অঁতোনি স্টেশন থেকে প্যারিসের অর্লি বিমানবন্দর পর্যন্ত চলে গেছে। এটি ১৯৯১ সালের ২রা অক্টোবর উদ্বোধন করা হয়। এটিতে ভেহিকুল ওতোমাতিক লেজের (Véhicule Automatique Léger সংক্ষেপে VAL) প্রযুক্তি ব্যবহার করা হয়েছে। অর্ফিয়াস বা ওর্ফেউস (প্রাচীন গ্রিক ভাষায়: Ὀρφεύς ওর্ফ়েউ্যস্‌, ইংরেজি রূপ: Orpheus অর্ফ়িয়াস্‌) একটি গ্রিক পৌরাণিক চরিত্র। ওর্ফেউস একজন বিখ্যাত গায়ক ছিলেন। অ্যাপোলোর ঔরসে মিউজ ক্যালিওপের গর্ভে ওর্ফেউস জন্মগ্রহণ করেন। সারা ভারত ফরওয়ার্ড ব্লক(All India Forward Bloc) ভারতের একটি বামপন্থি জাতীয়তাবাদী রাজনৈতিক দল। এই দলটি ১৯৩৯ সালে ভারতের জাতীয় কংগ্রেসের নেতাদের মধ্যে মতভেদের কারনে সুভাষ চন্দ্র বোস কর্তৃক প্রতিষ্ঠিত হয়েছিল। দলটির সাধারণ সম্পাদক হলেন দেব্রত বিশ্বাস। দলটির তরুণ সংগঠন হল সারা ভারত যুবলীগ। ২০০৪ সালের সংসদীয় নির্বাচনে দলটি ১৩৬৫০৫৫ ভোট পেয়েছিল (০.২%, ৩টি আসন)। পশ্চিমবঙ্গে পার্টি এর শক্ত ঘাঁটি রয়েছে। দল গঠন : নেতাজি সুভাষ চন্দ্র বসু ১৯৩৯ সালের ২৯ শে এপ্রিল ভারতের জাতীয় কংগ্রেসের সভাপতির পদ থেকে ইস্তফা দেন মহাত্মা গান্ধির সাথে মত বিরধের কারনে। ভারতের জাতীয় কংগ্রেসের অগ্রগামী অধ্যায় (সারা ভারত ফরওয়ার্ড ব্লক) গঠিত হয় ১৯৩৯ সালের ৩ রা মে তারিখে নেতাজি সুভাষ চন্দ্র বসু এর হাতে। ফরওয়ার্ড ব্লক প্রথম জন সমুখ্যে আত্তপ্রকাশ করা হয় কোলকাতায় একটি র‍্যালির মাধ্যমে। সুভাষ চন্দ্র বসু দলের প্রথম সভাপতির ভার গ্রহণ করেন এবং এস এস চাবেশ্বর নিযুক্ত হন প্রথম সহ-সভাপতি। বোম্বেতে দলের একটি সমাবেশ অনুষ্ঠিত হয় জুন মাসের শেষের দিকে। এই সমাবেশ দলের নীতি এবং কর্মসুচি নির্ধারিত হয়। জুলাই মাসে নেতাজি সুভাষ চন্দ্র বসু দলের সদস্য পদ ঘোষণা করেন। একই সালের আগষ্ট মাষে তিনি 'ফরওয়ার্ড ব্লক' নামে একটি পত্রিকা বের করেন। নতুন দলের সমর্থন লাভের আসাই নেতাজী সারা ভারত ভ্রমণ করেন এবং অসংখ্য র‍্যালির আওজন করেন। নাগপুর সন্মেলন : পরের বছর ১৯৪০ সালের জুন মাসের ২০ থেকে ২২ নাগপুরে অনুষ্ঠিত হয় দলের প্রথম সারা ভারত সন্মেলন। নেতাজীর গ্রেফতার এবং কারা বরন : এর প্রায় পর পর, ১৯৪০ সালের ২ রা জুলাই নেতাজি কে গ্রেফতার করা হয় এবং কোলকাতার প্রেসিডেন্সি জেলে তাকে আটকে রাখা হ্য়। ১৯৪১ সালের জানুয়ারি মাসে তিনি গৃহ বন্দি অবস্থায় পলায়ন করেন এবং তিনি আফগানিস্থানের পথে রাশিয়ার পথে যাত্রা করেন। সেখানে তিনি ভারত স্বাধিনের জন্য সোভিয়েত শক্তির সমর্থন চান। কিন্তু স্টালিন বোসের আবেদন প্রতাক্ষান করে দেন। সেখান থেকে নেতাজি জার্মানি চলে য়ান এবং বার্লিনে তিনি মুক্ত ভারত কেন্দ্র গঠন করেন এবং ভারত মোর্চার সমর্থন যোগান। ১৯৪২ সালে ব্রিটিশ সরকার ফরওয়ার্ড ব্লক দলকে বেআইনি ঘোষণা করে। সমগ্র ভারত যুড়ে ফরওয়ার্ড ব্লক দলের সব পার্টি অফিস বন্ধ করে দেওয়া হয়। ১৯৪৩ সালে নেতাজি দেশে ফিরে আসেন এবং ভারতীয় জাতীয় সেনাবাহিনির দ্বায়িত্ত ভার গ্রহণ করেন। দ্বিতীয় বিশ্ব যুদ্ধের শেষ পর্যায়ে ভারতীয় জাতীয় সেনাবাহিনি জাপান এর সাথে ব্রিটিশ সরকার বিরধি যুদ্ধে অংশ নেয়। অলি আহাদ একজন বাংলাদেশী রাজনীতিবিদ। ভাষা আন্দোলনের ইতিহাসে তাঁর ভূমিকা অগ্রগণ্য। ভাষা আন্দোলনের সাথে জড়িত থাকার কারণে ২৯ মার্চ, ১৯৪৮ তারিখে তৎকালীন সরকার তাঁকে ঢাকা বিশ্ববিদ্যালয় থেকে ৪ বছরের জন্য বহিষ্কার করে।[১]। দীর্ঘ ৫৮ বছর পর ২০০৬ সালে ঢাকা বিশ্ববিদ্যালয় কর্তৃপক্ষ এই আদেশ প্রত্যাহার করে নেয়। এছাড়া ১৯৪৭-১৯৭৫ সময়কালীন জাতীয় রাজনীতিতে তিনি গুরুত্বপূর্ণ ভূমিকা পালন করেন। রাজনৈতিক জীবনের শেষ ভাগে তিনি ডেমোক্রাটিক লীগ নামক রাজনৈতিক দল গঠন করেন। এছাড়া জাতীয় রাজনীতিতে তাঁর অভিজ্ঞতা সম্বলিত গ্রন্থ জাতীয় রাজনীতি ১৯৪৫-১৯৭৫ এর প্রণেতা তিনি। জন্ম জনাব অলি আহাদ ব্রাহ্মণবাড়িয়া জেলায় সদর উপজেলার ইসলামপুরে ১৯২৮ সালে এক সম্ভ্রান্ত মুসলিম পরিবারে জন্ম গ্রহণ করেন ৷ পিতা মরহুম আবদুল ওহাব ছিলেন ডিস্ট্রিক্ট রেজিস্ট্রার ৷ [সম্পাদনা]শিক্ষা জীবন ১৯৪৪ সালে প্রথম বিভাগে ম্যট্রিকুলেশন পরীক্ষায় উত্তীর্ণ হয়ে ঢাকা কলেজে ভর্তি হন ৷ ১৯৪৬ সালে পাকিস্তান প্রতিষ্ঠার পক্ষে গণভোটে তিনি ত্রিপুরা জেলার ৪ সদস্য বিশিষ্ট ওয়ার্কাস ক্যাম্পের অন্যতম সদস্য ছিলেন ৷ পাকিস্তান প্রতিষ্ঠার জন্য আন্দোলনের কারণে ১৯৪৬ সালে আই, এস-সি পরীক্ষায় অংশ গ্রহণ করতে পারেন নি ৷ শিক্ষাজীবনের একটি বছর তাকে বিসর্জন দিতে হয়েছে ৷ ১৯৪৭ সালে প্রথম বিভাগে আই, এস- সি পাশ করে ঢাকা বিশ্ববিদ্যালয়ে পড়শুনা করেন ৷ কলেজ জীবনেই পাকিস্তান প্রতিষ্ঠার আন্দোলনে মুসলিম ছাত্রলীগের কর্মী হিসাবে রাজনীতিতে জড়িয়ে পড়েন ৷ [সম্পাদনা]রাজনৈতিক জীবন জনাব অলি আহাদ ছিলেন ১৯৪৮ সালে ৪ জানুয়ারিতে গঠিত পূর্ব পাকিস্তান মুসলীম ছাত্রলীগের অন্যতম প্রতিষ্ঠাতা এবং ১৯৫২ এর রক্তস্নাত ভাষা আন্দোলনে অন্যতম নেতৃত্ব দানকারী সংগঠন পূর্ব পাকিস্তান যুবলীগের প্রতিষ্ঠাতা ও সাধারণ সম্পাদক৷১৯৪৮ সালের ১১ মার্চ ভাষা আন্দোলনের জন্য তিনি প্রথম কারাগারে নিক্ষিপ্ত হন । ১৯৫০ সালে ঢাকা বিশ্ববিদ্যালয় থেকে বি. কম পরীক্ষায় প্রথম হওয়া সত্ত্বেও রাষ্ট্রভাষা আন্দোলনে সম্পৃক্ত থাকার কারণে তত্কালীন কর্তৃপক্ষ তাঁকে ঢাকা বিশ্ববিদ্যালয়ে এম, কম পড়ার সুযোগ না দিয়ে চিরতরে বিশ্ববিদ্যালয় থেকে বহিস্কার করে। [সম্পাদনা]ভাষা আন্দোলনে ভূমিকা পাকিস্তান প্রতিষ্ঠার পূর্বেই আলিগড় বিশ্ববিদ্যালয়ের ডা: জিয়াউদ্দিন উর্দুকে পাকিস্তানের রাষ্ট্রভাষা করার প্রস্তাব করলে ঢাকা বিশ্ববিদ্যালয়ের ড. শহীদুল্লাহ্‌ পাল্টা বাংলা ভাষার প্রস্তাব দিয়েছিলেন। একই সময়ে ঢাকা বিশ্ববিদ্যালয়ের অধ্যাপক আবুল কাসেমের নেতৃত্বে ‘তমুদ্দুন মজলিস’ পাকিস্তানের রাষ্ট্রভাষার দাবিতে প্রচারাভিযান শুরু করে। পাকিস্তানের গনপরিষদে বাংলা ভাষার স্থান না হওয়ায় ১৯৪৮ সালের ১১ মার্চ ঢাকা বিশ্ববিদ্যালয়ের ছাত্র সমাজ প্রতিবাদ সভা, সাধারণ ধর্মঘট ও বিক্ষোভ প্রদর্শন করে। ঐ দিন পুলিশ ছাত্রদের বাধা দেয় এবং বহু ছাত্রকে গ্রেফতার করে। বন্দী নেতাদের মধ্যে ছিলেন শামসুল হক, শেখ মুজিবুর রহমান, অলি আহাদ, শওকত আলি, কাজী গোলাম মাহবুব প্রমুখ[২]। মার্চ ২৪ তারিখে রাষ্ট্রভাষা কর্ম পরিষদের একটি প্রতিনিধিদল জিন্নাহ্‌র সাথে সাক্ষাৎ করেন ও বাংলাকে পাকিস্তানের অন্যতম রাষ্ট্রভাষা করার দাবি জানিয়ে একটি স্মারকলিপি পেশ করেন। এই প্রতিনিধিদলে ছিলেন শামসুল হক, কামরুদ্দিন আহমেদ, আবুল কাশেম, তাজউদ্দিন আহমেদ, মোহাম্মদ তোয়াহা, আজিজ আহমদ, অলি আহাদ, নঈমুদ্দিন আহমদ, শামসুল আলম এবং নজরুল ইসলাম। ১৯৫২ সালের ২৬ জানুয়ারি পাকিস্তানের প্রধানমন্ত্রী খাজা নাজিমুদ্দিন ঢাকায় নিখিল পাকিস্তান মুসলিম লীগের অধিবেশনে সভাপতির ভাষণে ঘোষণা করেন উর্দুই হবে পাকিস্তানের রাষ্ট্রভাষা তখন ঢাকায় ছাত্রসমাজ ফেটে পড়ে। প্রতিবাদস্বরুপ ৩০ জানুয়ারি ঢাকায় ছাত্র ধর্মঘট পালিত হয় এবং আতাউর রহমান খানের সভাপতিত্বে অনুষ্ঠিত সভায় আওয়ামী মুসলিম লীগ, যুবলীগ, ছাত্রলীগ, বিশ্ববিদ্যালয় সংগ্রাম পরিষদ, খিলাফতে রব্বানী পার্টির প্রতিনিধিদের নিয়ে ‘সর্বদলীয় কর্মপরিষদ’ গঠিত হয়। ৪ ফেব্রুয়ারি পুনরায় ছাত্র ধর্মঘট পালিত হয় এবং স্থির হয় ২১ ফেব্রুয়ারি রাষ্ট্রভাষা দিবসরুপে পালিত হবে। ২০ ফেব্রুয়ারি সন্ধায় নুরুল আমিন সরকার ঢাকায় ১১৪ ধারা জারি করে। নবাবপুরে আওয়ামী লীগ অফিসে আবুল হাশিমের সভাপতিত্বে ১১৪ ধারা না ভাঙ্গার সিদ্ধান্ত হয়। কিন্তু, বিশ্ববিদ্যালয় সংগ্রাম পরিষদ ১১৪ ধারা ভঙ্গ করতে বদ্ধপরিকর ছিল। সংগ্রাম পরিষদের সভায় আবদুল মতিন, অলি আহাদ ও গোলাম মওলা ১১৪ ধারা ভাঙ্গার পক্ষে ভোট দেন। ছাত্ররা ১০ জনে অসংখ্য দলে বিভক্ত হয়ে শৃঙ্খলার সঙ্গে ১১৪ ধারা ভঙ্গের সিদ্ধান্ত নেয়। ২১ ফেব্রুয়ারি ছাত্ররা ১১৪ ধারা ভাঙ্গা শুরু করলে ছাত্রদের সাথে পুলিশের খন্ডযুদ্ধ শুরু হয়ে যায়। ২৪ ফেব্রুয়ারি সকালে অনানুষ্ঠানিক ভাবে শহীদ শফিউর রহমানে পিতা আর ২৬ ফেব্রুয়ারি আবুল কালাম শামসুদ্দিন আনুষ্ঠানিক ভাবে শহীদ মিনারের উদ্বোধন করেছিলেন। ইতিমধ্যে পুলিশ নিরাপত্তা আইনে আবুল হাশিম, আবদুল হামিদ খান ভাসানী, অধ্যাপক মুনীর চৌধুরী, অধ্যাপক অজিতকুমার গুহ, পুলিন দে, অধ্যাপক পৃথ্বিশ চক্রবর্তী, অলি আহাদ প্রমুখকে গ্রেফতার করে। নুরুল আমিন সরকার ভাষা আন্দোলনকারীদের ‘ভারতের চর’, ‘হিন্দু’, ‘কমিউনিস্ট’ ইত্যাদি আখ্যা দেয়। [৩] [সম্পাদনা]৫২ পরবর্তী ভূমিকা তিনি এক সময় আওয়ামী লীগের প্রচার সম্পাদক ও সাংগঠনিক সম্পাদকের দায়িত্ব পালন করেন ৷ ১৯৫৭ সালে কাগমারী সম্মেলনের মধ্য দিয়ে সাম্রাজ্যবাদ বিরোধী রাজনৈতিক মেরুকরণের সময় তিনি মাওলানা ভাসানীর সাথে প্রগতিশীলদের পক্ষে যোগ দেন ৷ তিনি চিরদিন গণতান্ত্রিক রাজনীতির স্বপক্ষে সংগ্রাম করেন ৷ সাপ্তাহিক ইত্তেহাদ পত্রিকার সম্পাদকের দায়িত্ব পালন কালে তিনি স্বৈরাচার বিরোধী জনমত গঠন করেন ৷ তাঁর রচিত 'জাতীয় রাজনীতি ১৯৪৫-৭৫' নামক গ্রন্হটি এ দেশের রাজনৈতিক অঙ্গনের একটি ঐতিহাসিক প্রামাণ্য দলিল ৷ [সম্পাদনা]স্বাধীনতা পরবর্তী ভূমিকা মুক্তিযুদ্ধের পর স্বাধীন সার্বভৌম বাংলাদেশে তিনি আধিপত্যবাদ বিরোধী অবস্হান গ্রহণ করেন ৷ মুক্তিযুদ্ধের মৌলিক চেতনা বাস্তবায়নের জন্য শাসকদের উপর তিনি চাপ সৃষ্টি করেন ৷ তত্কালীন সরকারের অত্যাচার ও নির্যাতনের বিরুদ্ধে মজলুম জননেতা মাওলানা ভাসানীর নের্তৃত্ব দুঃশাসন বিরোধী এক তীব্র আন্দোলন গড়ে তোলেন ৷ সরকার কর্তৃক ১৪৪ ধারা জারি করে সভা সমিতি বন্ধ করার প্রতিবাদে জনাব অলি আহাদ ২৮ জুন ১৯৭৪ তারিখে হাইকোর্টে রিট আবেদন করেন ৷ বিচারপতি দেবেশচন্দ্র ভট্টাচার্য ও বিচারপতি আবদুর রহমান চৌধুরী সমন্বয়ে গঠিত হাইকোর্টে বেঞ্চ ৯ অক্টোবর ১৯৭৪ তারিখে ১৪৪ ধারা জারিকে অবৈধ ঘোষণা করেন ৷ কিন্তু ইতিমধ্যে ৩০ জুন ১৯৭৪ তারিখে বিশেষ ক্ষমতা আইনে সরকার তাঁকে গ্রেফতার করে কারাগারে নিক্ষেপ করে ৷ তিনি ৪র্থ সংশোধনীর মাধ্যমে সৃষ্ট একদলীয় স্বৈরশাসন তথা বাকশালী ব্যবস্হার বিরুদ্ধেও রুখে দাঁড়ান ৷ বাক ও ব্যক্তি স্বাধীনতা, গণতন্ত্র ও সংবাদপত্রের স্বাধীনতার পক্ষে পরিচালিত সকল সংগ্রামে অকুতোভয় এই লড়াকু জননায়ক আজীবন গুরুত্বপূর্ণ ভূমিকা রেখেছেন । আশির দশকে সামরিক শাসন ব্যবস্হার বিরুদ্ধে আপোসহীন ভূমিকার কারণেও তিনি নিগৃহীত হন ৷[৪] তাঁকে একাধিকবার গ্রেফতার করে কারাগারে আটকে রাখা হয় ৷ তিনিই একমাত্র রাজনীতিবিদ যাকে তত্কালীন সরকার সামরিক ট্রাইবুনালে বিচার করে ৷ শুধু তাই নয়, তাঁর জনপ্রিয় সাপ্তাহিক ইত্তেহাদকে নিষিদ্ধ ঘোষণা করা হয় ৷ [সম্পাদনা]স্বীকৃতি স্বাধীনতা ও মুক্তিযুদ্ধে তাঁর বিশেষ অবদানের স্বীকৃতিস্বরূপ জনাব অলি আহাদকে স্বাধীনতা পুরস্কার ২০০৪ প্রদান করা হয়৷ কর্ণেল (অবঃ) অলি আহমেদ বীর বিক্রম বাংলাদেশের একজন প্রথম সারির মুক্তিযোদ্ধা ও সাবেক মন্ত্রী। ১৯৭১ সালে তিনি জিয়াউর রহমানের নেতৃত্বে চট্টগ্রামে পাকিস্তান সেনাবাহিনীর বিরুদ্ধে বিদ্রোহে অংশ নেন। চট্টগ্রাম কালুরঘাট বেতার কেন্দ্র থেকে জিয়াউর রহমানের স্বাধীনতা ঘোষণার তিনি অন্যতম স্বাক্ষী।বাংলাদেশের স্বাধীনতা ঘোষণা [সম্পাদনা]বাংলাদেশের মুক্তিযুদ্ধ অলি আহমেদ মুক্তিযুদ্ধে অংশগ্রহণ করেন এবং সাহসিকতার জন্য বীর বিক্রম উপাধি লাভ করেন। [সম্পাদনা]সেনাবাহিনীতে কর্মজীবন [সম্পাদনা]রাজনীতি জিয়াউর রহমান বিএনপি গঠন করলে তিনি সেনাবাহিনীতে তার চাকুরী ছেড়ে রাজনীতিতে যোগ দান করেন। তখন তার আরো ৯ বছর চাকুরী ছিল। এরশাদ সরকারের বিরুদ্ধে আন্দোলনে তিনি সক্রিয় ভাবে অংশ গ্রহণ করেন। ১৯৯১ সালে বিএনপি সরকার গঠন করলে তিনি যোগাযোগ মন্ত্রী হন। যমুনা সেতুর কাজ তার সময়েই শুরু হয়। দীর্ঘকাল বিএনপির রাজনীতিতে যুক্ত থাকার পর ২০০৬ সালের ২৬ অক্টোবর তিনি সাবেক রাষ্ট্রপতি এ.কিউ,এম, বদরুদ্দোজা চৌধুরীর সাথে লিবারেল ডেমোক্র্যাটিক পার্টি গঠন করেন। সম্প্রতি এলডিপি নেতৃবৃন্দ তাদের পূর্বের রাজনৈতিক প্রতিপক্ষ আওয়ামী লীগ নেতৃত্ত্বাধীন চোদ্দ দলীয় ঐক্য জোটের সাথে একত্রে আন্দোলন ও নির্বাচনের ঘোষণা দিয়েছে। অতি সম্প্রতি তিনি এ.কিউ,এম, বদরুদ্দোজা চৌধুরীর সাথে মতবিরধের পর সেখান থেকে বেরিয়ে আসেন। অলিভার রলফ কান (জন্ম ১৫ জুন ১৯৬৯) একজন জার্মান গোলরক্ষক। কার্লশ্রুহের এসসি দলের পক্ষে তিনি পেশাদার খেলা শুরু করেন। ১৯৯৪ সালে তিনি বর্তমান ক্লাব বায়ার্ন মিউনিখে যোগ দেন। সাম্প্রতিককালের জার্মান খেলোয়াড়দের মধ্যে তিনিই সফলতম। দলের সাথে তিনি সাতটি জার্মান চ্যাম্পিয়নশিপ, পাঁচটি জার্মান কাপ, উয়েফা কাপ (১৯৯৬)। উয়েফা চ্যাম্পিয়নস লীগ ও ইন্টারকন্টিনেন্টাল কাল (দুটিই ২০০১ সালে) জিতেছেন। তার ব্যক্তিগত নৈপুণ্যের কারণে তিনি পরপর চারবার উয়েফা শ্রেষ্ঠ ইউরোপীয় গোলরক্ষক পুরস্কার এবং দুটি বর্ষসেরা জার্মান ফুটবলার পুরস্কার পেয়েছেন। ১৯৯৪ সাল থেকে ২০০৬ সাল পর্যন্ত তিনি জার্মানির পক্ষে খেলেছেন। ২০০২ সালের বিশ্বকাপে তিনি জার্মানির মূল গোলরক্ষক হিসেবে খেলেছেন এবং ব্যক্তিগত নৈপুণ্য দেখিয়ে গোল্ডেন বল পুরস্কারে ভূষিত হয়েছেন। কানকে প্রায়ই কিং কান নামে ডাকা হয়।[১] or "The Titan."[২] কান জার্মানির কার্লস্রুহে তে জন্মগ্রহণ করেন।মাধ্যমিক শিক্ষা সম্পন্ন করেন হেলমহোলট্‌জ জিমন্যাসিয়াম কার্লস্রুহে তে তারপর হেগেন বিশ্ববিদ্যালয়ে ভর্তি হন অর্থনীতি বিষয়ে পড়াশোনার জন্যে,কিন্তু পড়াশোনা শেষ করতে পারেননি।তার স্ত্রীর নাম ছিল সিমোনে,তাদের দুই সন্তান রয়েছে।২০০৯ সালে কান সিমোনের সাথে বিবাহ বিচ্ছেদের ঘোষণা দেন।[৩] কানের বাবা রোল্‌ফ কান সাবেক পেশাদার ফুটবল খেলোয়ার ছিলেন। অলিভার গোল্ডস্মিথ (ইংরেজি ভাষায়: Oliver Goldsmith) (১০ই নভেম্বর, ১৭৩০ - ৪ঠা এপ্রিল, ১৭৭৪) অ্যাংলো-আইরিশ লেখক, কবি ও চিকিৎসক। তার সবচেয়ে বিখ্যাত সাহিত্যকর্মগুলো হচ্ছে উপন্যাস The Vicar of Wakefield (১৭৬৬), কবিতা The Deserted Village (১৭৭০) এবং নাটক The Good-natur'd Man (১৭৬৮) ও She Stoops to Conquer (১৭৭৩)। ১৭৬০ সালে The Citizen of the World নামে ধারাবাহিক চিঠি প্রকাশ করা শুরু করেন। পাবলিক লেজারে এগুলো প্রকাশিত হতো।অলিম্পিক লিওনে (ফরাসি ভাষায়: Olympique Lyonnais; জনপ্রিয় ভাবে ওএল এবং লিয়োঁ নামে পরিচিত) একটি পেশাদার ফরাসি ফুটবল ক্লাব। তারা ফ্রান্সের লীগ ১-এ খেলে থাকে এবং বর্তমান চ্যাম্পিয়ন। এ পর্যন্ত ক্লাবটি সর্বমোট ৬ বার ফ্রান্সের লীগ শিরোপা জয় করেছে। অলিয়েক্সান্দ্র পেত্রভিচ দোভজেন্‌কো (ইউক্রেনীয় ভাষায়: Олександр Петрович Довженко আল্‌য়েক্সান্দ্র্‌ পেত্রভ়িচ্‌ দোভ়্‌ঝ়েন্‌কো) (১০ই সেপ্টেম্বর, ১৮৯৪ - ২৫শে নভেম্বর, ১৯৫৬) বর্তমান ইউক্রেনে জন্মগ্রহণকারী সোভিয়েত চলচ্চিত্র পরিচালক, প্রযোজক ও লেখক। সের্গে আইজেনস্টাইন ও ভসেভোলোদ পুদোভকিনের (Vsevolod Pudovkin) সাথে তাঁকেও তৎকালীন সোভিয়েত চলচ্চিত্রের অন্যতম সেরা পরিচালক হিসেবে গণ্য করা হয়। তাঁর ছবিতে ইউক্রেনের সাধারণ মানুষের জীবনের সুন্দর চিত্রায়ন লক্ষ্য করা যায়। অলোক কাপালি (জন্ম জানুয়ারি ১, ১৯৮৪) বাংলাদেশ ক্রিকেট দলের একজন ক্রিকেটার। তাঁর জন্মস্থান হলো সিলেট। অশোক গুপ্ত (জন্ম: ১৯২৪ (?) - মৃত্যু: ৫ ফেব্রুয়ারি ১৯৯৫) বিখ্যাত রহস্য রোমাঞ্চ লেখক । তিনি বিক্রমাদিত্য ছদ্মনামে বই লিখতেন । অশোক গুপ্ত ঢাকায় পড়াশোনা করেছেন । কিছুদিন প্রেস ট্রাস্ট অফ ইন্ডিয়ায় সাংবাদিকতা করেছেন । তারপর ফরেন সার্ভিস পাস করে চাকরিতে যোগ দেন । অবসর গ্রহণের সময় প্যারিসের দূতাবাসে কর্মরত ছিলেন । তাঁর রচিত কয়েকটি গ্রন্থ : গ্রেট গ্যাম্বলার ইনফরমার মাকড়সার জাল মার্ডার অ্যাট মিড নাইট অপারেশন সার্চ লাইট বেইমান ডেডবডি স্পাই স্মাগলার সিক্রেট এজেন্ট স্পাই গেম ব্যাংক রবারি কল গার্ল স্পাই দূতাবাসের ইতিকথা স্বাধীনতার অজানা কথা ছোটদের জন্য তাঁর কয়েকটি গ্রন্থ: ফতেনগরের লড়াই অডিসিয়াস অশোক শঙ্কররাও চহ্বাণ (মরাঠি : अशोक चव्हाण) (জন্ম- ২৮ অক্টোবর ১৯৫৮)[১] হলেন বিশিষ্ট ভারতীয় রাজনীতিবিদ এবং মহারাষ্ট্রের বর্তমান মুখ্যমন্ত্রী। ২০০৮ সালের মুম্বই সন্ত্রাসের পর মহারাষ্ট্রের তদানীন্তন মুখ্যমন্ত্রী শ্রী বিলাসরাও দেশমুখ পদত্যাগ করেন এবং অশোক চহ্বাণ তাঁর স্থলাভিষিক্ত হন। ৫ ডিসেম্বর ২০০৮ তারিখে ইনি তাঁর দল ভারতীয় জাতীয় কংগ্রেসের অভ্যন্তরে মুখ্যমন্ত্রী হিসেবে মনোনীত হওয়ার পর ৮ ডিসেম্বর শপথ গ্রহণ করেন।[২] অশোক বড়ুয়া (১৩ই নভেম্বর, ১৯২১-৯ই সেপ্টেম্বর, ১৯৬৮) ছিলেন বাঙালি লেখক। চট্টগ্রামের ফটিকছড়ির হাইদচকিয়া গ্রামে অশোক বড়ুয়ার জন্ম। কবিতা, নাটক, গল্প, প্রবন্ধ ও গান রচনা করে সুনাম অর্জন করেন। প্রকাশিত গ্রন্থের মধ্যে রয়েছে মান্স কবি, চন্দ্রগোমী ইত্যাদি। অশোকতরু বন্দ্যোপাধ্যায় (১৪ অক্টোবর ১৯৩০ - ১৩ ডিসেম্বর ১৯৯৩) একজন ভারতীয় বাঙালি রবীন্দ্রসংগীত শিল্পী। কলকাতার একটি ব্রাহ্ম পরিবারে তাঁর জন্ম হয় । তাঁর পিতার নাম শম্ভুনাথ বন্দ্যোপাধ্যায় এবং মাতা সুলেখা । তাঁর পিতামাতা দুজনেই শান্তিনিকেতনে পড়াশোনা করেছিলেন । [১] অশোকতরু বন্দ্যোপাধ্যায়ের শাস্ত্রীয় সঙ্গীত শিক্ষা শুরু হয় রবীন্দ্রলাল রায়ের কাছে । ১৯৪৪ খ্রিস্টাব্দ থেকে পাঁচবছর তিনি শান্তিনিকেতনের সঙ্গীত ভবনের ছাত্র ছিলেন । এই সময়ে তিনি শৈলজারঞ্জন মজুমদারের কাছে সঙ্গীত শিক্ষা করেছিলেন । তিনি গান ছাড়াও অভিনয় এবং রবীন্দ্র নৃত্যেও পারদর্শী ছিলেন । সুরেশচন্দ্র চক্রবর্তীর কাছেও তিনি শাস্ত্রীয় সঙ্গীত শিখেছিলেন । [১] ১৯৪৮ খ্রিস্টাব্দ থেকে তিনি বেতারে গান গাইতে আরম্ভ করেন । ছয়ের দশকে তিনিই প্রথম রবীন্দ্রসংগীতের একক অনুষ্ঠান করেন । বিভিন্ন কোম্পানিতে তাঁর তিনশোরও বেশি গান রেকর্ড করা আছে । [১] সঙ্গীত শিক্ষক হিসাবেও তিনি বিখ্যাত ছিলেন । দক্ষিণী, গীতবিতান, জামশেদপুরের টেগোর সোসাইটি প্রভৃতি প্রতিষ্ঠানে শিক্ষকতা করেছেন । তিনি সাংস্কৃতিক সংস্থা শ্রুতি প্রতিষ্ঠা করেন । ব্রাহ্ম পরিবারের সন্তান হওয়ার জন্য তিনি ব্রহ্মসঙ্গীতেও পারদর্শী ছিলেন । [১] অশ্বিনীকুমার দত্ত (২৫শে জানুয়ারি, ১৮৫৬-৭ই নভেম্বর, ১৯২৩) ছিলেন একজন বাঙালি রাজনীতিবিদ, সমাজসেবক এবং লেখক। অশ্বিনীকুমার দত্ত বরিশালের গৌরনদীর বাটাজোড়া গ্রামে জন্মগ্রহণ করেন। তাঁর পিতা ছিলেন সাব-জজ ব্রজমোহন দত্ত। বরিশালে বিভিন্ন সামজহিতৈষী ও কল্যানমূলক রাজনৈতিক কর্মকান্ডের কারণে ১৯২১ সালে মহাত্মা গান্ধী প্রথম বরিশালে এসে অশ্বিনীকুমার দত্তকে জেলার অদ্বিতীয় নেতা হিসেবে শ্রদ্ধা জ্ঞাপন করেন। ১৮৮২-তে বরিশালে ব্রাহ্মসমাজের সদস্যপদ গ্রহণ করেন। অসিতকুমার বন্দ্যোপাধ্যায় (৩রা জুন, ১৯১৫ – ২১শে মার্চ, ২০০৩) বাংলা সাহিত্যের ইতিহাসকার, বিশিষ্ট অধ্যাপক, গবেষক ও পশ্চিমবঙ্গ বাংলা আকাদেমির ভূতপূর্ব সভাপতি। নয় খণ্ডে প্রকাশিত তাঁর বাংলা সাহিত্যের ইতিবৃত্ত একটি হিমালয়-প্রতিম কীর্তি এবং এই গ্রন্থখানির জন্য তিনি সারস্বত সমাজে বিশেষ শ্রদ্ধার আসন অধিকার করেন। সূচিপত্র [আড়ালে রাখো] ১ জীবন ২ গ্রন্থাবলি ৩ সম্মাননা ৪ তথ্যসূত্র [সম্পাদনা] জীবন অসিতকুমার বন্দ্যোপাধ্যায়ের জন্ম বর্তমান উত্তর চব্বিশ পরগনা জেলার বনগাঁ মহকুমার নকফুলে। পিতা অক্ষয়কুমার বন্দ্যোপাধ্যায়, মাতা চারুবালা দেবী। ১৯২৫ থেকে তাঁরা হাওড়ায় বসবাস করতে থাকেন। ১৯৩৮ সালে হাওড়া জিলা স্কুল থেকে বাংলায় ৭৭% নম্বর সহ জেলায় এই বিষয়ে প্রথম হয়ে ম্যাট্রিক পাশ করেন। এরপর রিপন কলেজ (অধুনা সুরেন্দ্রনাথ কলেজ) থেকে আইএ পরীক্ষায় বাংলা ও আসামের পরীক্ষার্থীদের মধ্যে প্রথম স্থান অধিকার করেন। তারপর কলকাতা বিশ্ববিদ্যালয় থেকে বাংলা সাহিত্য নিয়ে বিএ ও এমএ পরীক্ষায় প্রথম শ্রেণীতে প্রথম হয়ে স্বর্ণপদক লাভ করেন। কলেজজীবনেই ১৯৪১-৪২ সালে সাইগন থেকে প্রদত্ত নেতাজি সুভাষচন্দ্র বসুর বক্তৃতাগুলি বঙ্গানুবাদ করে ফরোয়ার্ড পত্রিকায় ছাপতে থাকেন। ছাত্রাবস্থাতেই তাঁর গল্প দেশ ও অদ্বৈত মল্লবর্মণের ‘নবশক্তি’ পত্রিকায় প্রকাশিত হতে থাকে। ১৯৪৫ সালে এমএ পাশ করে সেই বছরেই নবদ্বীপ বিদ্যাসাগর কলেজে অধ্যাপনা শুরু করেন। পরে রিপন কলেজে ও ১৯৫৭ সালে কলকাতা বিশ্ববিদ্যালয়ের বাংলা বিভাগে যোগ দেন। উক্ত বিশ্ববিদ্যালয়ের শরৎচন্দ্র চট্টোপাধায় অধ্যাপক হয়েছিলেন তিনি। ১৯৮৫ সালে বিশ্ববিদ্যালয় থেকে অবসর নেন অসিতকুমার। ২০০২ সালে অন্নদাশঙ্কর রায়ের মৃত্যুর পর পশ্চিমবঙ্গ বাংলা আকাদেমির সভাপতির পদে বৃত হন ও আমৃত্যু সেই পদে বহাল থাকেন। [সম্পাদনা] গ্রন্থাবলি অসিতকুমার বন্দ্যোপাধ্যায়ে শ্রেষ্ঠ কীর্তি বাংলা সাহিত্যের ইতিবৃত্ত, নয় খণ্ডে প্রকাশিত বাংলা সাহিত্যের বিস্তারিত ইতিহাসগ্রন্থ। এই গ্রন্থের দুটি সহজপাঠ্য সংস্করণ বাংলা সাহিত্যের সম্পূর্ণ ইতিবৃত্ত ও বাংলা সাহিত্যের সংক্ষিপ্ত ইতিবৃত্তও তাঁর রচনা। তাঁর রচিত অন্যান্য গ্রন্থগুলি বাংলার নবজাগরণ বিষয়ে রচিত। এগুলির মধ্যে উল্লেখযোগ্য – ঊনবিংশ শতাব্দীর প্রথমার্ধ ও বাংলা সাহিত্য, বাংলা সাহিত্যে বিদ্যাসাগর, সাহিত্য জিজ্ঞাসায় রবীন্দ্রনাথ ইত্যাদি। তাঁর সম্পাদিত গ্রন্থগুলির মধ্যে শ্রেষ্ঠ গল্প শ্রেষ্ঠ লেখক, জীবনের গল্প গল্পের জীবন, সত্যেন্দ্র রচনাবলী, বিদ্যাসাগর রচনাবলী, সঞ্জীব রচনাবলী উল্লেখযোগ্য। স্মৃতি বিস্মৃতির দর্পনে নামে তাঁর একটি আত্মকথাও রয়েছে। [সম্পাদনা] সম্মাননা পশ্চিমবঙ্গ বাংলা আকাদেমির সভাপতিত্ব করা ছাড়াও তিনি এশিয়াটিক সোসাইটির বাংলা ভাষা ও সাহিত্যের বঙ্কিমচন্দ্র চট্টোপাধ্যায় গবেষক ছিলেন। একাধিকবার সম্মেলন উপলক্ষ্যে ও অতিথি-অধ্যাপনার জন্য বিদেশেও গিয়েছেন। ১৯৮১ সালে অক্সফোর্ড বিশ্ববিদ্যালয়ে আন্তর্জাতিক বুদ্ধমহাভাব মহাসম্মেলনে যোগ দেন এবং ১৯৯৬ সালে অ্যারিজোনা বিশ্ববিদ্যালয়ে অতিথি অধ্যাপক হিসাবে ভাষণ দেন। এছাড়াও নানা পুরস্কার ও সম্মানে ভূষিত হয়েছেন অসিতকুমার। উইকিপিডিয়া, মুক্ত বিশ্বকোষ থেকে Question book-4.svg এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে নিবন্ধটির মানোন্নয়নে সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (মার্চ ২০১০) অসিতবরণ মুখোপাধ্যায় (১৯১৬-২৭শে নভেম্বর, ১৯৮৪) বাঙালি অভিনেতা এবং গায়ক। ১৯৪১-এ মুক্তিপ্রাপ্ত 'প্রতিশ্রুতি' তাঁর অভিনীত প্রথম চলচ্চিত্র। পরবর্তীতে চলাচল, রূপকথা, ইন্দ্রধনু, জয়দেব, অ্যান্টনী ফিরিঙ্গি প্রভৃতি চলচ্চিত্রে অভিনয় করে জনপ্রিয়তা অর্জন করেন। তিনি পেশাদার মঞ্চাভিনেতা ছিলেন। তিনি সঙ্গীতশিল্পী হিসেবেও খ্যাতি লাভ করেন। অস্কার শিন্ডলার (জার্মান ভাষায়: Oskar Schindler) (২৮শে এপ্রিল, ১৯০৮ - ৯ই অক্টোবর, ১৯৭৪) একজন জার্মান শিল্পপতি যিনি হলোকাস্টের হাত থেকে প্রায় ১,২০০ ইহুদিকে বাঁচিয়েছিলেন। এই ইহুদিদেরকে তিনি সামরিক বাধ্যতামূলক শ্রমের কারখানা থেকে প্রথমে পোল্যান্ডে নিজের কারখানাতে এবং পরবর্তীকালে চেক প্রজাতন্ত্রে নিজের বাড়ির কাছের কারখানাতে নিয়ে আসেন। এভাবেই যুদ্ধ শেষ হওয়ার পূর্ব পর্যন্ত তাদেরকে রক্ষা করেন শিন্ডলার। তিনি সর্বাধিক ইহুদিকে হলোকাস্ট থেকে রক্ষা করতে পেরেছিলেন। তার জীবনী নিয়ে শিন্ডলার্‌স আর্ক নামে একটি উপন্যাস প্রকাশিত হয়েছে যার উপর ভিত্তি করে স্টিভেন স্পিলবার্গ তার শিন্ডলার্‌স লিস্ট চলচ্চিত্রটি নির্মাণ করেছেন। অস্কার ফিঙ্গাল ও'ফ্ল্যাহারটি উইলস ওয়াইল্ড ( অক্টোবর ১৬, ১৮৫৪ - নভেম্বর ৩০, ১৯০০) ছিলেন একজন আয়ারল্যান্ডীয় নাট্যকার, ঔপন্যাসিক এবং কবি। জন্ম আয়ারল্যান্ডের ডাবলিনে। তিনি অনেকগুলো ছোট গল্পও রচনা করেছেন। এছাড়া তিনি ছিলেন ফ্রিম্যাসন্স সোসাইটির সদস্য। ভিক্টোরিয়ান যুগের লন্ডন শহরে তিনি অন্যতম সফল নাট্যকার হিসেবে পরিচিত হন। তিনি তার চাতুর্যময় নাট্যরচনার মাধ্যমে ব্যাপক খ্যাতি অর্জন করেন। তবে এক বিখ্যাত বিচারের রায়ের ফলে তার সাফল্যের পরিসমাপ্তি ঘটে এবং তাকে বড় মাপের অশ্লীলতা এবং সমকামিতার দায়ে কারাদন্ড দেয়া হয়। তিনি প্যারিস শহরে মৃত্যুবরণ করেন। অস্কার ওয়াইল্ড,১৮৮১ সালে অজ্ঞাতনামা চিত্রগ্রাহকের তোলা ছবি [সম্পাদনা] জীবনী Beckson, Karl E (1998), The Oscar Wilde encyclopedia, AMS studies in the nineteenth century, no. 18, প্রকাশক: AMS Press, আইএসবিএন 9780404614980 Ellmann, Richard (1988), Oscar Wilde, প্রকাশক: Vintage Books, আইএসবিএন 9780394759845 Holland, Merlin (1998), The Wilde album, প্রকাশক: Henry Holt, আইএসবিএন 9780805058949 Igoe, Vivien (1994), A literary guide to Dublin : writers in Dublin, literary associations and anecdotes, প্রকাশক: Methuen, আইএসবিএন 9780413674203 Stuart Mason, pseud. de Christopher Sclater Millard; Smith, Timothy d'Arch (1967) [1914], Bibliography of Oscar Wilde, প্রকাশক: B. Rota, OCLC 460399064 McKenna, Neil (2005), The secret life of Oscar Wilde, প্রকাশক: Basic Books, আইএসবিএন 9780465044382 Raby, Peter (ed.). The Cambridge Companion to Oscar Wilde. (CUP, 1997) ISBN 0-521-47987-8 Tufescu, Florina. Oscar Wilde's Plagiarism: The Triumph of Art over Ego. (Irish Academic Press, 2008) ISBN 9780716529040 Wilde, Oscar. The Complete Works of Oscar Wilde. (Collins, 2003) ISBN 0-00-714436-9 Whittington-Egan, Molly. Such White Lillies: Frank Miles & Oscar Wilde, Rivendale 2008 ISBN 1904201091 Wood, Julia: The Resurrection of Oscar Wilde; The Lutterworth Press 2007, ISBN 9780718830717 Yates, Jim: Oh!Père Lachaise:Oscar's Wilde Purgatory,Édition d'Amèlie 2007: ISBN 9780955583605 Wright, Thomas: "Oscar's Books". (Chatto & Windus, 2008) ISBN 0701180617; Paperback edition, (Vintage, 2009) ISBN 0099502720 Freiheitliche Partei Österreichs অস্ট্রিয়ার একটি জাতীয়তাবাদী রাজনৈতিক দল। এই দলটি ১৯৫৬ সালে প্রতিষ্ঠিত হয়। দলটির নেতা হলেন Heinz-Christian Strache । দলটির তরুণ সংগঠন হল Ring Freiheitlicher Jugend Österreich । ২০০২ সালের সংসদীয় নির্বাচনে দলটি ৪৯১ ৩২৮ ভোট পেয়েছিল (১০.১%, ১৮টি আসন) । ইউরোপীয় পার্লামেন্টে এই দলের ১টি আসন রয়েছে। অস্ট্রিয়ার কমিউনিস্ট পার্টি অস্ট্রিয়ার একটি সাম্যবাদী দল। এই দলটি ১৯১৮ সালে প্রতিষ্ঠিত হয়। দলটি Argument নামক পত্রিকা প্রকাশ করে থাকে। দলটির তরুণ সংগঠন হল Kommunistische Jugend Österreichs - Junge Linke । ২০০২ সালের সংসদীয় নির্বাচনে দলটি ২৭ ৫৬৮ ভোট পেয়েছিল (০.৫৬%) । কিন্তু দলটি সংসদে কোন আসনে জয় লাভ করতে সক্ষম হয় নাই। অস্ট্রীয় গ্রীন পার্টি (Die Grünen - Die Grüne Alternative) অস্ট্রিয়ার একটি রাজনৈতিক দল। এই দলটি ১৯৮৬ সালে প্রতিষ্ঠিত হয়। দলটির নেতা হলেন Alexander Van der Bellen । দলটি Planet নামক পত্রিকা প্রকাশ করে থাকে। ২০০২ সালের সংসদীয় নির্বাচনে দলটি ৪৬৪ ৯৮০ ভোট পেয়েছিল (৯.৪৭%, ১৭টি আসন) । ইউরোপীয় পার্লামেন্টে এই দলের ২টি আসন রয়েছে। উইকিপিডিয়া, মুক্ত বিশ্বকোষ থেকে Question book-4.svg এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে নিবন্ধটির মানোন্নয়নে সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (মার্চ ২০১০) Question book-4.svg এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে নিবন্ধটির মানোন্নয়নে সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (ফেব্রুয়ারি ২০০৯) অহীন্দ্র চৌধুরী (১২ই আগস্ট, ১৮৯৫-৫ই নভেম্বর, ১৯৭৪) বাঙালি অভিনেতা। [সম্পাদনা] অভিনীত চলচ্চিত্র ও নাটক চলচ্চিত্র: তটিনীর বিচার রাজনর্তকী সোনার সংসার শেষ উত্তর নাটক: কর্ণার্জুন অশোক মিশরকুমারী সাজাহান চন্দ্রগুপ্ত [সম্পাদনা] সম্মাননা ১৯৫৮-তে 'সঙ্গীত নাটক আকাদেমি' কর্তৃক পুরস্কৃত হন। ১৯৬৭-তে 'রবীন্দ্রভারতী বিশ্ববিদ্যালয়' হতে ডি-লিট উপাধি গ্রহণ করেন। ১৯৭২-এ নাট্য শতবার্ষিকী উৎসবে স্টার থিয়েটার পদক লাভ করেন। কলকাতা বিশ্ববিদ্যালয়ে 'গিরিশ অধ্যাপক' হিসেবে বক্তৃতা প্রদান করেন। এই নিবন্ধটি অসম্পূর্ণ। আপনি চাইলে এটিকে সমৃদ্ধ করে উইকিপিডিয়াকে সাহায্য করতে পারেন। উইকিপিডিয়া, মুক্ত বিশ্বকোষ থেকে এই জীবিত ব্যক্তির জীবনীমূলক নিবন্ধটির তথ্য যাচাইয়ের জন্য অতিরিক্ত সূত্র থেকে উদ্ধৃতিদান করা প্রয়োজন। অনুগ্রহপূর্বক নির্ভরযোগ্য উৎস সংযুক্ত করে সাহায্য করুন। জীবিত ব্যক্তির ক্ষেত্রে বিতর্কিত হতে পারে এমন উৎসবিহীন অথবা অপার্যপ্তভাবে উৎসবিহীন উপাদান, বিশেষভাবে যদি সম্ভাব্য কুৎসাপূর্ণ বা ক্ষতিকর হিসেবে গণ্য হয় তবে তা অচিরেই অপসারণ করা হবে। (উৎস খুঁজুন: অ্যাং লি – সংবাদ, বই, গবেষণাপত্র) Question book-4.svg এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে নিবন্ধটির মানোন্নয়নে সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (মার্চ ২০১০) অ্যাং লি অ্যাং লি (জন্ম অক্টোবর ২৩, ১৯৫৪ ) অস্কার বিজয়ী তাইওয়ানী পরিচালক। ২০০৬ সালে তিনি ব্রোকব্যাক মাউন্টেন চলচ্চিত্রের জন্য শ্রেষ্ঠ পরিচালকের পুরস্কার পান। তিনি ইউনিভার্সিটি অফ ইলিনয় এট আর্বানা-শ্যাম্পেইন এ পড়াশোনা করেছেন। অ্যাকটিভিশন (ইংরেজী ভাষায়: Activision) একটি মার্কিন ভিডিও গেম নির্মাতা ও প্রকাশক। কোম্পানিটির অধিকাংশই ফ্রেঞ্চ কোম্পানি ভিভেনডি-এর মালিকানাধীন। অ্যাকটিভিশনের বর্তমান প্রধান নির্বাহী কর্মকর্তা রবার্ট কোটিক। ১৯৭৯ সালের ১ অক্টোবরে অ্যাকটিভিশন প্রতিষ্ঠিত হয়।[২] এই কোম্পানিই পৃথিবীর প্রথম গেমিং কনসোলের জন্য ভিডিও গেম নির্মাণ করে। অ্যাকটিভিশন পৃথিবীর অন্যতম বড় তৃতীত্য পক্ষীয় ভিডিও গেম প্রকাশক এবং ২০০৭ সালে যুক্তরাষ্ট্রের সর্ববৃহৎ ভিডিও গেম প্রকাশক।[৩] ২০০৮ এর ১৮ অক্টোবরে অ্যাকটিভিশন ঘোষণা দেয় যে তারা যুক্তরাষ্ট্রের সর্ববৃহত প্রকাশক।[৪] ২০০৭ এর ২ ডিসেম্বরে প্রকাশিত হয় যে ভিভেনডি অ্যাকটিভিশনকে অধিগ্রহণ করবে এবং অ্যাকটিভিশনের গেম উন্নয়নে অবদান রাখবে। ২০০৮ এর ৯ জুলাই অ্যাকটিভিশন ও ভিভেনডি এর মধ্যকার একত্রীকরণ সম্পন্ন হয়। এর ফলে নবগঠিত কোম্পানির নাম হয় অ্যাকটিভিশন ব্লিজার্ড।[৫] তবুও অ্যাকটিভিশন ব্লিজার্ডের একটি অঙ্গপ্রতিষ্ঠান হিসেবেই অ্যাকটিভিশনের অস্তিত্ব এখনো রয়েছে এবং কোম্পানিটি ভিডিও গেম উন্নয়ন অব্যাহত রেখেছে। অ্যাকটিভিশনের বহুল পরিচিত গেমের মধ্যে কল অফ ডিউটি, হাফ লাইফ সিরিজ, স্পাইডারম্যান সিরিজ, জেমস বন্ড সিরিজ, গিটার হিরো সিরিজ, টনি হক সিরিজ, ক্র্যাশ ব্যন্ডিকট সিরিজ ইত্যাদি উল্লেখযোগ্য। ২০১০ সালে মাইক্রোসফটের ইলেকট্রনিক এন্টারটেইনমেন্ট এক্সপোতে অ্যাকটিভিশন ঘোষণা দেয় যে, অ্যাকটিভিশন এবং মাইক্রোসফটের ইন্টারঅ্যাকটিভ ডিভিশনের মধ্যে বিশেষ চুক্তি রয়েছে।[৬] উইকিপিডিয়া, মুক্ত বিশ্বকোষ থেকে Question book-4.svg এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে নিবন্ধটির মানোন্নয়নে সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (মার্চ ২০১০) অ্যাকসেস হলিউড উপস্থাপক বিলি বুশ ন্যান্সি ও'ডেল যে দেশে তৈরি করা হয়েছে যুক্তরাষ্ট্র ভাষা ইংরেজি পর্বের সংখ্যা ৩,২৬৫ (২৩ জুলাই, ২০০৭ পর্যন্ত) নির্মাণ দৈর্ঘ্য ৩০ মিনিট সম্প্রচার মূল চ্যানেল ব্রডকাস্ট সিন্ডিকেট ছবির ফরম্যাট ৪৮০আই এসডিটিভি অডিও ফরম্যাট এমটিএস স্টেরিও প্রথম যেখানে দেখানো হয়েছে সেপ্টেম্বর ১৯৯৬ মূল প্রদর্শনী ৯ সেপ্টেম্বর, ১৯৯৬ – বর্তমান বহিঃসংযোগ http://www.accesshollywood.com/ অফিসিয়াল ওয়েবসাইট অ্যাকসেস হলিউড (ইংরেজি: Access Hollywood) হচ্ছে একটি সাপ্তাহিক মার্কিন টেলিভিশন সংবাদ অনুষ্ঠান, যা বিনোদন শিল্পের বিভিন্ন ঘটনা ও সেলিব্রেটিদের নিয়ে আলোচনা ও খবরাদি প্রকাশ করা হয়। প্রাপ্তন এন্টারটেইনমেন্ট টুনাইট অনুষ্ঠানের নির্বাহী প্রযোজক জিম ভ্যান মেসেল এটির প্রতিষ্ঠিতা, এবং বর্তমানে এটি পরিচালনা করছেন রবার্ট সিলভেরস্টেইন। অ্যাকসেস হলিউড প্রাথমিকভাবে সঙ্গীত, টেলিভিশন, এবং চলচ্চিত্র শিল্পের ওপর গুরুত্ব দিয়ে অনুষ্ঠান সাজায়। ৯ সেপ্টেম্বর, ১৯৯৬-এর কার্যক্রম শুরু হয়, এবং যুক্তরাষ্ট্রের জাতীয় সিন্ডিকেটের আওতায় তা শুরু হয়। ২০০৩ সালে এই অনুষ্ঠানের যুক্তরাজ্য সংস্করণ শুরু হয়, এবং আইরিশ সংস্করণ শুরু হয় ২০০৬ সালে। এই তিনটি একত্রে ৩ই বা 3e নামে পরিচিত। কানাডাতে সিটিভি ১ সেপ্টেম্বর, ২০০৮ থেকে এই অনুষ্ঠানটি প্রচার করে আসছে। অ্যাকটিভিশন ব্লিজার্ড ইনকর্পোরেটেড (ইংরেজীতে: Activision Blizzard) (সাবেক অ্যাকটিভিশন ইনকর্পোরেটেড) (ন্যাসড্যাক: ATVI) একটি মার্কিন ভিডিও গেম কোম্পানি। অ্যাকটিভিশন এবং ব্লিজার্ড এন্টারটেইনমেন্ট কোম্পানি দুইটির স্বত্বাধিকারী প্রতিষ্ঠান হল অ্যাকটিভিশন ব্লিজার্ড। অ্যাকটিভিশন ব্লিজার্ডের অধিকাংশই ফ্রেঞ্চ কোম্পানি ভিভেনডি-এর মালিকানাধীন। ২০০৭ সালের ২ ডিসেম্বরে অ্যাকটিভিশন এবং ভিভেনডি কোম্পানিদ্বয়ের একত্রীকরণের ফলে অ্যাকটিভিশন ব্লিজার্ড সৃষ্টি হয়। এই একত্রীকরণে ব্যয় হয় প্রায় ১৮.৮ বিলিয়ন মার্কিন ডলার। উভয় কোম্পানিই ভেবেছিল যে এই একত্রীকরণের ফলে গঠিত কোম্পানিটি পৃথিবীর সর্ববৃহৎ ভিডিও গেম নির্মাতা হবে এবং ভিডিও গেম শিল্পে বিশ্বের অন্যতম প্রধান প্রধান কোম্পানিতে পরিণত হবে। অ্যাকিলিস (প্রাচীন গ্রিক: Ἀχιλλεύς) গ্রিক পুরাণের একটি চরিত্র। হোমারের ট্রয় যুদ্ধের পটভূমিকার রচিত ইলিয়াড মহাকাব্যের কেন্দ্রীয় চরিত্র অ্যাকিলিস উক্ত যুদ্ধের নায়ক তথা শ্রেষ্ঠ যোদ্ধা। মনে করা হয়, ট্রয়ের বিরুদ্ধে সম্মিলিত যোদ্ধৃবর্গের মধ্যে অ্যাকিলিস ছিলেন সর্বাপেক্ষা সুদর্শন। [১] পরবর্তীকালে রচিত কিংবদন্তি (যার সূত্রপাত প্রথম খ্রিস্টাব্দে রচিত স্ট্যাটিয়াসের একটি কবিতার মাধ্যমে) অনুসারে, গোড়ালি ছাড়া অ্যাকিলিসের সমগ্র শরীর ছিল অপরাজেয়। গোড়ালির এই দুর্বলতা সত্ত্বেও এই কিংবদন্তিতে অ্যাকিলিসকে অর্ধ-অবিনশ্বর বলে উল্লেখ করেছে। গোড়ালিতেই বিষাক্ত তির বিঁধে অ্যাকিলিসের মৃত্যু ঘটে। এই কারণে "অ্যাকিলিস হিল" (বা, অ্যাকিলিসের গোড়ালি) শব্দবন্ধটির দ্বারা কোনো ব্যক্তির প্রধান দুর্বলতাকে নির্দেশিত করার রীতি প্রচলিত হয়। সূচিপত্র [আড়ালে রাখো] ১ জন্ম ২ ট্রয়যুদ্ধে অ্যাকিলিস ২.১ টেলিফাস ২.২ ট্রলিয়াস ২.৩ ইলিয়াড মহাকাব্যে ২.৪ হেক্টর বধ ২.৫ পেন্থেসিলিয়া ২.৬ মেমন, এবং অ্যাকিলিসের পতন ২.৭ অ্যাকিলিসের বর্ম ৩ অ্যাকিলিস ও প্যাট্রোক্ল্যাশ ৪ প্রাচীন যুগের অ্যাকিলিস সংস্কৃতি ৪.১ আধুনিক যুগের অ্যাকিলিস সংস্কৃতি : কর্ফুর দ্য অ্যাকিলিয়ন ৫ অ্যাকিলিসের নামসমূহ ৬ অ্যাকিলিস সম্পর্কিত অন্যান্য কাহিনি ৭ গ্রিক ট্র্যাজেডিতে অ্যাকিলিস ৮ গ্রিক দর্শনে অ্যাকিলিস ৯ পুরাণপাঠ (অডিও) ১০ উত্তরকালীন শিল্পে অ্যাকিলিস ১০.১ নাটক ১০.২ কথাসাহিত্য ১০.৩ চলচ্চিত্র ১০.৪ টেলিভিশন ১০.৫ সঙ্গীত ১১ উক্তি ১২ পাদটীকা ১৩ তথ্যসূত্র ১৪ গ্রন্থপঞ্জি ১৫ বহিঃসংযোগ [সম্পাদনা] জন্ম অ্যাকিলিস ছিলেন নিম্ফ থেটিস ও মিরমিডন-রাজ পেলেউসের সন্তান। জিউস ও পসেইডন দুজনেই থেটিসের পাণিপ্রার্থী ছিলেন। এই কারণে উভয়ের মধ্যে তীব্র প্রতিদ্বন্দ্বিতাও ছিল। এদিকে ভবিষদ্বাণী করা হয়েছিল যে থেটিস এমন এক সন্তানের জন্ম দেবেন যে তাঁর পিতার তুলনায় অনেক বেশি শক্তিমান হবে। অগ্নি-আনয়নকারী প্রমিথিউস এই ভবিষদ্বাণী সম্পর্কে জিউসে সতর্ক করে দিলে উভয় দেবতাই থেটিসকে বিবাহ করার সংকল্প পরিত্যাগ করেন এবং পেলেউসের সঙ্গে তাঁর বিবাহ দেন।[২] অধিকাংশ পুরাণকথার মতোই এই ঘটনাসমূহ অপর একটি উপকথায় ভিন্নভাবে বর্ণিত হয়েছে: অ্যার্গোনটিকা (চার, ৭৬০) গ্রন্থে বলা হয়েছে, হেরা পরোক্ষভাবে থেটিসের কৌমার্যব্রতকে জিউসের কামলোলুপতার সম্মুখে এনেছিলেন; কিন্তু থেটিস হেরার বৈবাহিক বন্ধনটির প্রতি অত্যন্ত আনুগত্যপরায়ণা ছিলেন বলে, তিনি ঠাণ্ডা মাথায় জিউসকে প্রত্যাখ্যান করেন। দি এডুকেশন অফ অ্যাকিলিস (১৭৭২ খ্রিস্টাব্দ), জেমস বেরি অঙ্কিত খ্রিস্টীয় প্রথম শতকে স্ট্যাটিয়াস রচিত অ্যাকিলেইড-এর অ্যাকিলেইস খণ্ডাংশ থেকে জানা যায়, অ্যাকিলিসের জন্ম হলে সদ্যোজাতকে অবিনশ্বর করার মানসে থেটিস তাকে স্টিক্স নদীতে একবার নিমজ্জিত করেন। কিন্তু গোড়ালির যে অংশ ধরে থেটিস অ্যাকিলিসকে জলে ডুবিয়েছিলেন, সেই অংশটি জেয়ই থেকে যায়। (আরও দেখুন: অ্যাকিলিস হিল, অ্যাকিলিস টেন্ডন) তবে অন্য কোনো সূত্র থেকে এই কাহিনির সমর্থন পাওয়া যায়নি। এও পরিষ্কার নয় যে পূর্বে উক্ত ঘটনার ব্যাখ্যানটি পরিচিত ছিল কিনা। অন্য একটি বিবরণী অনুসারে, থেটিস শিশু অ্যাকিলিসের সারা শরীরে অ্যামব্রোজিয়া মাখিয়ে তাকে আগুনের উপর ধরেন, যাতে তার দেহের সমস্ত নশ্বর অংশ ধ্বংসপ্রাপ্ত হয়। কিন্তু পেলেউস তাকে বাধা দিলে, ক্রুদ্ধ থেটিস পিতা ও পুত্র উভয়কেই পরিত্যাগ করে চলে যান।[৩] যদিও স্ট্যাটিয়াসের আগে কেউই অ্যাকিলিসের এই অজেয়ত্বের কাহিনি শোনাননি। অপরপক্ষে, হোমার ইলিয়াড মহাকাব্যে অ্যাকিলিসের আহত হওয়ার যে বর্ণনা নিয়েছেন, তা এইরূপ: একবিংশতি পর্বে পেলাগনের পুত্র পিয়োনিয়ান যোদ্ধা অ্যাসটারোপায়ুস স্ক্যামান্ডার নদীর তীরে অ্যাকিলিসকে যুদ্ধে আহ্বান করেন। তিনি যুগপৎ দুটি বর্শা নিক্ষেপ করেন, যার একটি অ্যাকিলিসের কনুই ছুঁয়ে যায় ও "ফিনকি দিয়ে রক্ত বেরিয়ে আসে"। এছাড়াও মহাকাব্য চক্রের যেসকল খণ্ডকাব্যে অ্যাকিলিসের মৃত্যুবৃত্তান্ত পাওয়া যায় সেগুলি হল: সাইপ্রিয়া (লেখক অজ্ঞাত), আর্কটিনাস অফ মিলেটাস রচিত আইথিওপিস ও ইলিউ পারসিস এবং লেচে অফ মিটিলেন রচিত লিটল ইলিয়াড। তবে তাঁর সাধারণ অজেয়ত্ব বা তাঁর বিখ্যাত দুর্বলতার (গোড়ালি) উল্লেখ কোথাও পাওয়া যায় না; পরবর্তীকালের কলস-চিত্রকলায় অ্যাকিলিসের যে মৃত্যুদৃশ্য অঙ্কিত হয়, সেখানে দেখানো হয় এক (বা অধিকাংশ ক্ষেত্রে একাধিক) তির দেহে বিঁধে তাঁর মৃত্যু হচ্ছে। পেলেউস পেলিয়ন পর্বত-নিবাসী সেন্ট্যুর চিরনের হাতে অ্যাকিলিসের লালনপালনের ভার অর্পণ করেছিলেন।[৪] [সম্পাদনা] ট্রয়যুদ্ধে অ্যাকিলিস দ্য রেজ অফ অ্যাকিলিস, জিওভান্নি বাতিস্তা তিপোলো অঙ্কিত ইলিয়াড মহাকাব্যের প্রথম পংক্তিদুটি নিম্নরূপ: μῆνιν ἄειδε θεὰ Πηληϊάδεω Ἀχιλῆος οὐλομένην, ἣ μυρί' Ἀχαιοῖς ἄλγε' ἔθηκεν, গাও, দেবী, পেলিউস-তনয় অ্যাকিলিসের দুর্বার ক্রোধের গাথা যে অভিশপ্ত ক্রোধ সহস্রাধিক এচিয়নের দুঃখের নিমিত্ত হয়। অ্যাকিলিস ছিলেন একমাত্র নশ্বর যিনি দুর্বার ক্রোধ অনুভব করতেন। কখনও কখনও তাঁর ক্রোধ ছিল অস্থিরমতি, কিন্তু অন্যান্য সময় তা সহজে জুড়াতে চাইত না। যুদ্ধের ঘটনাবলির দ্বারা অ্যাকিলিসের মানবীকরণ আখ্যায়িকার একটি গুরুত্বপূর্ণ বিষয়বস্তু। [সম্পাদনা] টেলিফাস ট্রয়যুদ্ধের পথে যাত্রা করে একবার পূর্ব পরিকল্পনা ছাড়াই গ্রিকদের থামতে হয় রাজা টেলিফাস শাসিত রাজ্য মাইসিয়ায়। ফলে উভয়পক্ষে যুদ্ধ হয় এবং এই যুদ্ধে টেলিফাস অ্যাকিলিসের হাতে জখম হন। বহু চেষ্টাতেও তাঁর জখম না সারলে রাজা ওরাকল বা ভবিষ্যদ্বক্তার শরণাপন্ন হন। ভবিষ্যদ্বক্তা বলেন, "যে আঘাত করেছে, সেই আঘাত সারাবে"। ভবিষ্যদ্বক্তার কথা শুনে রাজা টেলিফাস আর্গোয় উপস্থিত হন। সেখানে অ্যাকিলিস এই শর্তে রাজাকে সারিয়ে তোলেন যে তিনি ট্রয়ের পথে তাঁদের পথপ্রদর্শক হবেন। টেলিফাস সম্পর্কে ইউরিপিডস রচিত একটি হারানো নাটক সম্পর্কিত কয়েকটি বর্ণনা থেকে জানা যায়, টেলিফাস ভিখারির ছদ্মবেশে অলিসে উপস্থিত হন এবং অ্যাকিলিসের কাছে প্রার্থনা করেন তাঁর ক্ষত নিরাময় করার জন্য। অ্যাকিলিস চিকিৎসাবিদ্যায় নিজের অজ্ঞতার কথা বলে তাঁকে সহায়তা করতে অস্বীকার করেন। তখন টেলিফাস অরেস্টেসকে পণবন্দী করেন। তার মুক্তির বিনিময়ে তিনি দাবি করেন নিজের ক্ষত নিরাময়ে অ্যাকিলিসের সাহায্য। ওডিসিয়াস মতপ্রকাশ করেন, যেহেতু বর্শার ফলায় ওই ক্ষত সৃষ্টি হয়েছিল, তাই নিশ্চয়ই বর্শাই তা নিরাময় করতে পারবে। বর্শার কয়েকটি টুকরো ক্ষতস্থানের উপর বুলিয়ে দেওয়া হলে টেলিফাস আরোগ্য লাভ করেন। ট্রলিয়াস ও অ্যাকিলিসের সংঘাত, অজ্ঞাতনামা এট্রুস্কান শিল্পী অঙ্কিত, টুম অফ দ্য বুলস, টারকুইনিয়া, খ্রিস্টীয় ষষ্ঠ শতকের মধ্যভাগ [সম্পাদনা] ট্রলিয়াস মহাকাব্য চক্রের যে গ্রন্থে অ্যাকিলিসের মহাক্রোধ বিবরণীর পূর্বের ঘটনা বর্ণিত হয়েছে, সেটি হল সাইপ্রিয়া। এই গ্রন্থ অনুসারে, অ্যাকিয়ানরা ঘরে ফিরতে চাইলে অ্যাকিলিস তাদের সংযত করেন। পরে তিনি ইনিসের পশুর দলকে আক্রমণ করেন, প্রতিবেশী শহরগুলিতে লুণ্ঠন চালান ও ট্রলিয়াসকে হত্যা করেন।[৫] ডেয়ার্স ফ্রিজিয়াস-এ বর্ণিত অ্যাকাউন্ট অফ দ্য ডেস্ট্রাকশন অফ ট্রয়[৬] নামক একটি লাতিন সারাংশের মাধ্যমে অ্যাকিলিসের কাহিনি মধ্যযুগীয় ইউরোপে পরিচিত হয়ে ওঠে। এই কাহিনি অনুসারে, ট্রলিয়াস ছিলেন এক ট্রোজান রাজপুত্র। তিনি ছিলেন রাজা প্রিয়াম (অন্যমতে, অ্যাপোলো) ও হেক্যুবার সর্বকণিষ্ঠ বৈধ সন্তান। বয়সে তরুণ হলেও ট্রলিয়াস ছিলেন প্রধান যোদ্ধাদের অন্যতম। ভবিষ্যদ্বাণী অনুসারে ট্রয়ের নিয়তির সঙ্গে ট্রলিয়াসের নিয়তি অঙ্গাঙ্গী জড়িয়ে ছিল। তাই অপহরণের একটি প্রচেষ্টার পর থেকে তাঁকে লুকিয়ে রাখা হয়। অ্যাকিলিস ট্রলিয়াস ও তাঁর ভগিনী পলিজেনা উভয়ের সৌন্দর্যেই বিমোহিত হয়েছিলেন। কামলালসায় জর্জরিত হয়ে তিনি তরুণ ট্রলিয়াসকেই কামনা করে বসেন। কিন্তু ট্রলিয়াস অ্যাকিলিসের ইচ্ছার কাছে আত্মসমর্পণ করতে অস্বীকার করলে অ্যাপোলোর মন্দিরে (ওম্ফ্যালোজ) বেদীর উপর তাঁর শিরোশ্চেদ করা হয়। এই কাহিনির পরবর্তীকালীন পাঠান্তরে বর্ণিত হয়েছে, অতিভাবাবেগে আচ্ছন্ন প্রণয়ালিঙ্গনে অ্যাকিলিস ভুলবশত ট্রলিয়াসকে হত্যা করেছিলেন। এই পাঠ অনুসারে, অ্যাকিলিসের মৃত্যু উক্ত অপবিত্রকরণের শাস্তিস্বরূপ নেমে এসেছিল।[৭] প্রাচীন লেখকদের রচনায় ট্রলিয়াস ছিলেন সেই মৃত শিশুসন্তানদের উপমা, যাদের মৃত্যুতে তাদের পিতামাতারা শোকাচ্ছন্ন হতেন। প্রথম ভ্যাটিকান পুরাণবিদের মতে যদি ট্রলিয়াস বয়ঃপ্রাপ্তি অবধি বেঁচে থাকতেন, তবে ট্রয় অপরাজেয় হত। [সম্পাদনা] ইলিয়াড মহাকাব্যে মূল নিবন্ধ: ইলিয়াড অ্যাকিলিস কর্তৃক জিউসের প্রতি বলিউৎসর্গকরণ, অ্যাম্রোসিয়ান ইলিয়াড থেকে, পঞ্চম শতাব্দীর চিত্রিত পাণ্ডুলিপি হোমারের ইলিয়াড ট্রয়যুদ্ধে অ্যাকিলিস কী করেছিলেন তার সর্বাপেক্ষা জনপ্রিয় উপাখ্যান। এই হোমারীয় মহাকাব্যে ট্রয়যুদ্ধের মাত্র কয়েক সপ্তাহের বর্ণনা লিপিবদ্ধ আছে; এখানে অ্যাকিলিসের মৃত্যুর বর্ণনাও দেওয়া হয়নি। অ্যাকিয়ান বাহিনীর প্রধান সেনাপতি অ্যাগামেনন কর্তৃক অপমানিত হয়ে অ্যাকিলিসের যুদ্ধ থেকে নিজেকে সরিয়ে নেওয়ার কাহিনির মাধ্যমে এর সূত্রপাত। অ্যাগামেনন ক্রিসেইস নামের একটি মেয়েকে ক্রীতদাসী করে রেখেছিলেন। মেয়েটির বাবা ক্রিসেস ছিলেন অ্যাপোলোর পুরোহিত। তিনি অ্যাগামেননের কাছে নিজ কন্যাকে ভিক্ষা চাইলে, অ্যাগামেনন তাকে ছেড়ে দিতে অস্বীকার করেন। এতে অ্যাপোলো ক্রুদ্ধ হয়ে গ্রিকদের মধ্যে মহামারী প্রেরণ করেন। ভবিষ্যদ্বক্তা ক্যালকাস এই দুর্বিপাকের কারণ সঠিকভাবে অনুধাবন করেন। কিন্তু যতক্ষণ না অ্যাকিলিস তাঁকে নিরাপত্তা দেন, ততক্ষণ তিনি মুখ খোলেন না। অ্যাকিলিসের কাছ থেকে নিরাপত্তা পেয়ে ক্যালকাস ঘোষণা করেন যে ক্রিসেইসকে তার পিতার কাছে ফেরত পাঠাতে হবে। অ্যাগামেনন রাজি হন। কিন্তু বদলে আদেশ করেন, অ্যাকিলিসের যুদ্ধোপহার ব্রিসেইসকে ক্রিসেইসের বদলে তাঁর কাছে পাঠাতে হবে। এতে অসম্মানিত হয়ে (কারণ, পরে অ্যাকিলিস জানিয়েছিলেন যে তিনি ব্রিসেইসকে ভালবাসেন) [৮] এবং থেটিসের প্ররোচনায় অ্যাকিলিস যুদ্ধ করতে বা তাঁর সেনাদের অন্যান্য গ্রিক সেনাদের সঙ্গে পরিচালনা করতে অস্বীকার করেন। যুদ্ধ গ্রিকদের বিপক্ষে চলে গেলে, নেস্টর ঘোষণা করেন যে ট্রোজানরা যুদ্ধে জয়লাভ করতে চলেছে। কারণ অ্যাগামেনন অ্যাকিলিসকে ক্রুদ্ধ করে তুলেছেন। তিনি বলেন যে অ্যাগামেননের উচিৎ অ্যাকিলিসকে শান্ত করে ফিরিয়ে আনা। অ্যাগামেনন রাজি হন। তিনি ওডিসিয়াস ও অন্য দুই গ্রিক প্রধানকে ব্রিসেইস ও অন্যান্য উপহার অ্যাকিলিসের কাছে পাঠান। কিন্তু অ্যাকিলিস প্রত্যাখ্যান করেন। তিনি জানান গ্রিকদের স্বদেশে প্রত্যাবর্তন করা উচিৎ, যেমনটি তিনি করার পরিকল্পনা করছেন। যদিও এরপরই যুদ্ধক্ষেত্রে অনুপস্থিত থাকার জন্য হৃতগৌরব পুনরুদ্ধারের আশায় অ্যাকিলিস তাঁর জননী থেটিসের কাছে প্রার্থনা জানান যে তিনি যেন জিউসের কাছে আবেদন করে ট্রোজানদের দ্বারা গ্রিকদের হঠিয়ে দেন। হেক্টরের নেতৃত্বে ট্রোজানরা সত্যসত্যই গ্রিক বাহিনীকে হঠিয়ে সৈকত পর্যন্ত নিয়ে আসে। সেখানে তাঁরা গ্রিক জাহাজগুলি লুণ্ঠন করেন। ধ্বংসের মুখোমুখি গ্রিক বাহিনীকে রক্ষার জন্য মিরমিডন বাহিনীকে নেতৃত্ব দিয়ে এগিয়ে আসেন প্যাট্রোক্ল্যাশ। অ্যাকিলিস কিন্তু তাঁবুতেই রয়ে যান। প্যাট্রোক্ল্যাশ ট্রোজানদের সৈকত থেকে হঠিয়ে দিতে সমর্থ হন। কিন্তু ট্রয় নগরীকে যথার্থভাবে জয় করার আগেই হেক্টরের হাতে তিনি নিগত হন। [সম্পাদনা] হেক্টর বধ হেক্টরের মৃতদেহের সম্মুখে অ্যাকিলিস, চিত্রঃ জন ব্যালথাজার প্রস্ট, ফাইন আর্টস মিউজিয়াম অফ সান ফ্রান্সিসকো অ্যাকিলিস নেস্টরের পুত্র অ্যান্টিলোকাসের নিকট হতে প্যাট্রোক্ল্যাসের মৃত্যুসংবাদ পেলেন। ঘণিষ্ঠ সহচরের মৃত্যুতে শোকে মূহ্যমান হয়ে পড়লেন তিনি। তাঁর সম্মানে আয়োজন করলেন একাধিক অন্ত্যেষ্টি ক্রীড়া প্রতিযোগিতার। মা থেটিস শোকার্ত অ্যাকিলিককে সান্ত্বনা দিতে এলেন। তিনি হেফাস্টাসকে বলে একটি বর্ম নির্মাণ করালেন। কারণ অ্যাকিলিসের যে বর্মটি পরে প্যাট্রোক্ল্যাস যুদ্ধে গিয়েছিলেন, সেটি হেক্টর নিয়ে যান। এই নতুন বর্মের অংশ ছিল অ্যাকিলিসের ঢাল, যেটির সুন্দর ও বিস্তারিত বর্ণনা দিয়েছেন কবি। প্যাট্রোক্ল্যাসের মৃত্যুতে ক্রোধান্বিত অ্যাকিলিস মন পরিবর্তন করেন এবং যুদ্ধে যাওয়ার সিদ্ধান্ত নেন। ক্রোধের বশে তিনি অনেককে হত্যা করেন এবং হেক্টরকে খুঁজতে থাকেন। এমনকি অ্যাকিলিস নদীদেবতা স্ক্যামান্ডারের সঙ্গেও যুদ্ধে লিপ্ত হন। স্ক্যামান্ডার ক্ষুব্ধ হয়েছিলেন কারণ অ্যাকিলিস নরহত্যা করে মৃতদেহ দিয়ে নদীপথ রুদ্ধ করে দিচ্ছিলেন। স্ক্যামান্ডার অ্যাকিলিসকে ডুবিয়ে দিতে গেলে হেরা ও হেফাস্টাস তাঁকে বাধা দেন। জিউস স্বয়ং অ্যাকিলিসের ক্রোধে বিচলিত হয়ে ওঠেন এবং দেবতাদের পাঠিয়ে তাঁকে শান্ত করার চেষ্টা করেন, যাতে তিনি ট্রয় নগরীকে আক্রমণ না করে বসেন। কারণ, ট্রয় ধ্বংসের উপযুক্ত সময় তখনও আসেনি। অবশেষে অ্যাকিলিস তাঁর শিকারের সন্ধান পান। অ্যাথেনা তিন বার হেক্টরের প্রিয় ভাই ডেইফোবাসের ছদ্মবেশে হেক্টরকে অ্যাকিলিসের সঙ্গে সম্মুখসমরে যেতে নিষেধ করেন। অ্যাকিলিস ট্রয়ের প্রাচীরের চারিধারে তিন বার হেক্টরকে ধাওয়া করেন। অবশেষে অ্যাকিলিসের রণকৌশলটি ধরতে পেরে হেক্টর বুঝে যান যে মৃত্যু অনিবার্য। তিনি নিজের নিয়তিকে মেনে নেন। সম্মুখ সমরে এসে কেবল একটি তরবারি নিয়ে অ্যাকিলিসকে আক্রমণ করেন তিনি। অ্যাকিলিস হেক্টরের ঘাড়ে একটিমাত্র আঘাত করে তাঁকে বধ করেন এবং নিজের প্রতিশোধ তোলেন। তারপর হেক্টরের দেহ নিজের রথের সঙ্গে বেঁধে নয় দিন ধরে যুদ্ধক্ষেত্রময় তা হেঁচড়ে নিয়ে বেড়ান। দেবতা হার্মিসের সহযোগিতায় হেক্টরের পিতা প্রিয়াম অ্যাকিলিসের তাঁবুতে গিয়ে অ্যাকিলিসকে অনুরোধ করেন হেক্টরের শেষকৃত্য সম্পন্ন করতে দিতে। ইলিয়াড-এর সর্বশেষ স্তবকে বর্ণিত হয়েছে হেক্টরের শেষকৃত্যের বর্ণনা। যার পর ট্রয়ের পতন ছিল সময়ের অপেক্ষামাত্র। [সম্পাদনা] পেন্থেসিলিয়া প্রিয়ামের সঙ্গে সাময়িক যুদ্ধবিরতির পর অ্যাকিলিস আমাজনীয় যুদ্ধনায়িকা পেন্থেসিলিয়াকে যুদ্ধে পরাজিত ও নিহত করেন। প্রথমে পেন্থেসিলিয়ার রূপে মুগ্ধ অ্যাকিলিস তাঁর সঙ্গে যুদ্ধ করতে চাননি। পরে তিনি বুঝতে পারেন পেন্থেসিলিয়ার রণকৌশল তাঁর অপেক্ষাও উন্নত এবং তাঁর প্রতি আকর্ষণ অ্যাকিলিসের কাছে মারাত্মক হতে পারে। এই কারণে তিনি যুদ্ধ করেন ও পেন্থেসিলিয়াকে হত্যা করেন। কিন্তু এমন সুন্দরী নারীকে হত্যা করে তিনি শোকাচ্ছন্ন হয়ে পড়েন এবং বিলাপ করতে থাকেন। এতে থেরসিটাস নামে এক কুখ্যাত গ্রিক উপহাসকারী হেসে তাঁকে উপহাস করলে তার মুখে এক ঘুষি মেরে অ্যাকিলিস থেরসিটাসকে হত্যা করেন। [সম্পাদনা] মেমন, এবং অ্যাকিলিসের পতন কর্ফুর অ্যাকিলিয়নের উদ্যানে মৃত্যুমুহুর্তে অ্যাকিলিসের মূর্তি প্যাট্রোক্ল্যাসের মৃত্যুর পর, অ্যাকিলিসের নিকটতম সহচর হন নেস্টরের পুত্র অ্যান্টিলোকাস। ইথিওপিয়ার রাজা মেমন অ্যান্টিলোকাসকে বধ করলে আর একবার ক্রোধের বশে প্রতিশোধকল্পে যুদ্ধক্ষেত্রে উপস্থিত হন অ্যাকিলিস। অ্যান্টিলোকাসকে নিয়ে অ্যাকিলিস-মেমন যুদ্ধ ছিল প্যাট্রোক্ল্যাসকে নিয়ে অ্যাকিলিস-হেক্টর যুদ্ধেরই অনুরূপ। কেবল হেক্টর মেমনের মতো দেবীপুত্র ছিলেন না। অনেক হোমার-বিশেষজ্ঞের মতে, এই পর্বটি ইলিয়াড মহাকাব্যে প্যাট্রোক্ল্যাসের মৃত্যু ও তারপর অ্যাকিলিসের প্রতিক্রিয়ায় অনেক বিস্তারিত বর্ণনাকে অনুপ্রাণিত করে। এই পর্বটিই পরে মহাকাব্য চক্রের ইথিওপিস গ্রন্থের ভিত্তি রচনা করে, যা ইলিয়াড-এর পর সম্ভবত খ্রিস্টপূর্ব সপ্তম শতাব্দীতে রচিত হয়। বর্তমানে এই গ্রন্থটি হারিয়ে গেছে। কেবলমাত্র পরবর্তীকালের লেখকদের রচনা থেকে উদ্ধার করা এই গ্রন্থের বিভিন্ন উল্লেখ থেকে এর কথা জানা যায়। মৃত্যুকালে হেক্টর যেমন ভবিষ্যদ্বাণী করেন, সেই অনুযায়ী প্যারিসের তীরের আঘাতে (স্ট্যাটিয়াসের মতে গোড়ালিতে) অ্যাকিলিসের মৃত্যু হয়। কাহিনির কোনো কোনো পাঠ অনুসারে অ্যাপোলো এই তিরটিকে পরিচালনা করেছিলেন। এই দুই পাঠেই লক্ষ্যনীয়ভাবে হত্যাকারীকে বীরের সম্মান দিতে অস্বীকার করেছে। সাধারণভাবেও মনে করা হয়, প্যারিস ছিলেন ভিতু এবং অ্যাকিলিস যুদ্ধভূমিতে অপরাজেয়ই থেকে যান। তাঁর দেহাবশেষ প্যাট্রোক্ল্যাসের দেহাবশেষের সঙ্গে মিশিয়ে দেওয়া হয়। আয়োজিত হয় অন্ত্যেষ্টি ক্রীড়া প্রতিযোগিতা। হারিয়ে যাওয়া ট্রয়যুদ্ধকেন্দ্রিক মহাকাব্য আর্কটিনাস অফ মিলেটাস-এর মতে, মৃত্যুর পর অ্যাকিলিস ড্যানিউব নদীর মোহনায় লিউক দ্বীপে বাস করতে থাকেন (নিচে দেখুন)। অ্যাকিলিসের মৃত্যুসম্বন্ধিত অন্য একটি কাহিনি অনুসারে, তিনি ট্রয়ের রাজকুমারী পলিজেনার প্রেমে মজেন। অ্যাকিলিস প্রিয়ামের কাছে পলিজেনার পাণিগ্রহণের অনুমতিও চান। প্রিয়াম রাজি হয়ে যান। কারণ তাঁক কাছে এই বিবাহের অর্থ ছিল যুদ্ধের অন্ত ও পৃথিবীর শ্রেষ্ঠতম বীরের সঙ্গে আত্মীয়তা স্থাপন। তিনি গোপনে অ্যাকিলিস ও পলিজেনার বিবাহের আয়োজন করেন। এদিকে অ্যাকিলিস প্যারিসের ভগিনীকে বিবাহ করলে তাকেও হেলেনের উপর থেকে দাবি প্রত্যাহার করতে হবে, এজন্য প্যারিস ঝোপের আড়ালে লুকিয়ে দিব্য তিরের সাহায্যে অ্যাকিলিসকে হত্যা করেন। পরে ফিলোকটেটস হেরাক্লেসের বিশাল ধনুকের সাহায্যে প্যারিসকে হত্যা করেছিলেন। অ্যাজাক্স অ্যাকিলিসের দেহ বহন করছেন: অ্যাটিক ব্ল্যাক-ফিগার লেকিথোস, খ্রিস্টপূর্ব ৫১০ অব্দ, সিসিলি থেকে, মিউনিখ [সম্পাদনা] অ্যাকিলিসের বর্ম অ্যাকিলিসের মৃত্যুর পর তাঁর বর্মটিকে নিয়ে ওডেসিয়াস ও তেলামোনিয়ান অ্যাজাক্সের (অ্যাজাক্স দ্য গ্রেটার) মধ্যে বিবাদ উপস্থিত হয়। বর্মটির উত্তরাধিকার পাওয়ার লক্ষ্যে উভয়ে বাগযুদ্ধে অবতীর্ণ হন। তাঁদের বাগযুদ্ধের বিষয় ছিল অ্যাকিলিসের পর কে শ্রেষ্ঠতর বীর এবং তাঁদের এই বাগযুদ্ধের বিচারক ছিলেন ট্রোজান যুদ্ধবন্দীগণ। দুই যোদ্ধার তুলনামূলক আলোচনার পর তারা এই সিদ্ধান্তে উপনীত হন যে ওডেসিয়াসই অ্যাকিলিসের পর শ্রেষ্ঠতর বীর। ওডেসিয়াস জয়লাভ করেন। ক্রোধান্বিত হয়ে অ্যাজাক্স ওডেসিয়াসকে অভিশাপ দিয়ে বসেন। এতে দেবী এথেনা মর্মাহত হন। তিনি সাময়িকভাবে শোক ও ক্রোধের দ্বারা অ্যাজাক্সকে উন্মত্ত করে তোলেন। অ্যাজাক্স মেষগুলিকে তাঁর সঙ্গী মনে করে তাদের হত্যা করতে থাকেন। খানিক বাদে এথেনা অ্যাজাক্সের উপর থেকে এই উন্মত্ততা প্রত্যাহার করে নিলে, অ্যাজাক্স দেখেন যে তিনি আসলে মেষ হত্যা করছিলেন। বিব্রত হয়ে তিনি আত্মঘাতী হন। পরে ওডেসিয়াস বর্মটি অ্যাকিলিসের পুত্র নিওপ্টোলেমাসকে দান করেন। প্যাম্পিলিয়ান উপসাগরের তীরে অবস্থিত লাইসিয়ার বন্দর ও দুর্গশহর (অ্যাক্রোপলিস) ফাসিলিসের এথেনার মন্দিরে রক্ষিত একটি প্রত্নবস্তুকে অ্যাকিলিসের ব্রোঞ্জের সম্মুখভাগবিশিষ্ট বর্শা বলে দাবি করা হয়। ৩৩৩ খ্রিস্টপূর্বাব্দে মহামতি আলেকজান্ডার এই শহরে এসে উপস্থিত হয়েছিলেন। আলেকজান্ডার নিজেকে নব্য অ্যাকিলিস রূপে দেখতেন এবং নিজের সঙ্গে একটি ইলিয়াড বহন করতেন। তথাপি তাঁর সভাজীবনীকারদের রচনায় এই বর্শাটির কোনো উল্লেখ পাওয়া যায় না। তবে একথা নিশ্চিত করেই বলা যায় যে আলেকজান্ডার পরম উত্তেজনার সঙ্গে এই বর্শাটি স্পর্শ করেছিলেন।[৯] অবশ্য খ্রিস্টীয় দ্বিতীয় শতাব্দীতে পসেনিয়াসের সময়কালে এই বর্শাটি প্রদর্শিত হত।[১০] [সম্পাদনা] অ্যাকিলিস ও প্যাট্রোক্ল্যাশ মূল নিবন্ধ: অ্যাকিলিস ও প্যাট্রোক্ল্যাশ অ্যাকিলিস-সংক্রান্ত পুরাণকথার একটি অত্যন্ত আলোচিত বিষয় হল প্যাট্রোক্ল্যাশের সঙ্গে অ্যাকিলিসের সম্পর্ক। ধ্রুপদি যুগ থেকে আধুনিক কাল অবধি এই সম্পর্কের যথার্থ প্রকৃতি নিয়ে বিতর্ক কম হয়নি। ইলিয়াড মহাকাব্যে তাঁদের সম্পর্ককে এক গভীর ও বিশ্বস্ত বন্ধুত্বের সম্পর্কের আদর্শ রূপে দর্শানো হয়েছে। যদিও ধ্রুপদি যুগ থেকে আধুনিক কাল পর্যন্ত টীকাকারেরা নিজ নিজ সাংস্কৃতিক দৃষ্টিকোণ থেকে এই সম্পর্কের ব্যাখ্যা দিয়েছেন। উদাহরণস্বরূপ, খ্রিস্টপূর্ব পঞ্চম শতাব্দীর এথেন্সে এই সম্পর্ককে পেডেরাস্টিক সম্পর্ক বলে ব্যাখ্যা করা হত। বর্তমান যুগের পাঠকেরা সাধারণত এই দুই যোদ্ধাকে যৌনসম্পর্কহীন "সমরবান্ধব" অথবা সমতাবাদী (ইগালেটারিয়ান) সমকামী যুগল হিসেবেই ব্যাখ্যা করে থাকেন। [সম্পাদনা] প্রাচীন যুগের অ্যাকিলিস সংস্কৃতি লুভ্‌র যাদুঘরে সংরক্ষিত শিল্পকর্মে খোদাই করা অ্যাকিলিসের প্রতিমূর্তি অ্যাকিলিস ও ব্রিসেইস; জ্যাক জোসেফ কইনি অঙ্কিত "লিরা ডি অ্যাকিলিস"; জ্যাক-লুই ডেভিড অঙ্কিত চিত্র প্রাচীনকালে বর্তমান রোমানিয়া ও ইউক্রেনের উপকূলভাগের অদূরে কৃষ্ণসাগরের হোয়াইট আইল্যান্ড লিউস-এ অ্যাকিলিসকে কেন্দ্র করে গড়ে ওঠেছিল এক বীরপূজার সংস্কৃতি। এখানকার অ্যাকিলিস মন্দির ও ওর‌্যাকল রোমান যুগ পর্যন্ত বিদ্যমান ছিল।[১১] এইথিওপিস মহাকাব্যটি ইলিয়াড মহাকাব্যের প্রলম্বিত অংশ রূপে কথিত। মাইলটোসের আর্কটিনাসকে এই মহাকাব্যের রচয়িতা বলে মনে করা হয়। এই মহাকাব্যের বর্ণনা অনুযায়ী, অ্যাকিলিসের মৃত্যুর পর তাঁর মা থেটিস এসে বিলাপ করতে থাকেন। তিনি অ্যাকিলিসের চিতা থেকে তাঁর চিতাভস্ম অপসারিত করে নিয়ে আসেন ড্যানিয়ুব নদীর মোহনায় অবস্থিত লিউসে। এখানে একিয়ানগণ একটি সমাধিঢিবি (টিউমুলাস) নির্মাণ করেন এবং আয়োজন করেন অন্ত্যেষ্টি ক্রীড়া প্রতিযোগিতার। প্লিনির ন্যাচারাল হিস্ট্রি[১২] গ্রন্থে একটি সমাধিঢিপির উল্লেখ আছে। এই গ্রন্থ অনুসারে, ড্যানিয়ুব বদ্বীপ অঞ্চলে পেউস থেকে পঞ্চাশ রোমান মাইল দূরে অ্যাকিলিসের প্রতি উৎসর্গীকৃত একটি দ্বীপ ছিল; এই দ্বীপে অ্যাকিলিসের একটি মন্দিরও ছিল (Insula Akchillis tumulo eius viri clara)। তবে আজ আর এই সমাধিঢিপিটির কোনো অস্তিত্ব নেই। পসেনিয়াসের লিখেছেন যে এই দ্বীপটি "অরণ্য এবং বন্য ও পালিত পশুতে আকীর্ণ ছিল। এই দ্বীপে অ্যাকিলিসের একটি মন্দির ও একটি মূর্তিও ছিল"।[১৩] ১৮২৩ সালে ক্যাপ্টেন ক্রিটজিকলি ৩০ মিটার বাহুবিশিষ্ট একটি বর্গাকার মন্দিরের ধ্বংসাবশেষ আবিষ্কার করেন। সম্ভবত এটিই ছিল অ্যাকিলিসের সেই মন্দির। তবে এই অঞ্চলে কোনো আধুনিক পুরাতাত্ত্বিক খননকার্য চালানো হয়নি। পম্পোনিয়াস মেলা লিখেছেন, বরিসথেন ও ইস্টারের মধ্যবর্তী অ্যাকিলিয়া নামে এক দ্বীপে অ্যাকিলিসকে সমাহিত করা হয়েছিল[১৪]। ডমিটিয়ানের সমসাময়িক গ্রিক ভূগোলবিদ বিথিনিয়ার ডায়োনিসাস পেরিগেটাস এই দ্বীপটিকে লিউস নামে উল্লেখ করেছেন, "কারণ এই দ্বীপের অধিবাসী জীবজন্তুদের গাত্রবর্ণ ছিল সাদা। কথিত আছে, লিউস দ্বীপে অ্যাকিলিস ও অন্যান্য যোদ্ধৃবর্গের আত্মা বাস করেন। তাঁরা দ্বীপের নির্জন উপত্যকাগুলিতে ঘুরে বেড়ান। এইভাবেই জোভ সেই সব ব্যক্তিদের সম্মানিত করেন যাঁরা নিজ গুণে তাঁদের স্থান সাধারণের থেকে পৃথক করে নেন। কারণ এই গুণাবলির মাধ্যমেই তাঁরা লাভ করেন চিরকালীন সম্মাননা।"[১৫] পেরিপ্লাস অফ দি ইউজিন সি গ্রন্থে নিম্নলিখিত বর্ণনাটির উল্লেখ আছে: “কথিত আছে, দেবী থেটিস তাঁর পুত্র অ্যাকিলিসের জন্য এই দ্বীপটি সমুদ্রগর্ভ থেকে উত্থিত করেন। অ্যাকিলিস এখানেই বাস করতেন। এখানে অবস্থিত তাঁর মন্দির ও মূর্তি একটি পুরাকীর্তি হিসেবে পরিগণিত হয়। এই দ্বীপে মনুষ্যবসতি নেই। কেবলমাত্র যাঁরা অ্যাকিলিসের উদ্দেশ্যে বলি উৎসর্গ করতে জাহাজে এই দ্বীপে আসেন, তাঁদের ছাগল এখানে চরে বেড়ায়। যদিও তাদের সংখ্যাও খুব বেশি নয়। এই মন্দিরে অনেক মূল্যবান পবিত্র উপহার, পাত্র, অঙ্গুরীয় ও দামি পাথর রক্ষিত আছে। এগুলি অ্যাকিলিসের উদ্দেশ্যে উৎসর্গিত হয়েছিল। গ্রিক ও লাতিনের রচিত মন্দিরের অভিলেখটি আজও লোকে পড়তে পারেন। এই অভিলেখে অ্যাকিলিসের বন্দনা করা হয়েছে। কয়েকটি আবার লিখিত হয়েছে প্যাট্রোক্ল্যাশের সম্মানে। কারণ লোকবিশ্বাস অনুযায়ী, প্যাট্রোক্ল্যাশকে সম্মান প্রদর্শনের মাধ্যমে অ্যাকিলিসের অনুগ্রহ পাওয়া যায়। এছাড়াও এই দ্বীপে অসংখ্য পাখি রয়েছে যারা মন্দিরের দেখাশোনা করে। প্রতিদিন তারা উড়ে গিয়ে সমুদ্রের জলে ডানা ভেজায়। তারপর মন্দিরের উপর উড়ে এসে সেই ভিজে ডানা ঝাপটায়। এইভাবে জল ঝাপটিয়ে তারা মন্দিরের যজ্ঞবেদী পরিষ্কার করে দেয়। লোকে আরও বলে যে কেউ কেউ এই দ্বীপে বিশেষ কোনো উদ্দেশ্য নিয়ে আসেন। তাঁরা জাহাজে করে বলি উৎসর্গের পশু সঙ্গে আনেন। কোনো কোনো পশুকে তারা বধ করেন, আবার কোনো কোনো পশুকে অ্যাকিলিসের সম্মানে দ্বীপে চরার জন্য ছেড়ে দেন। কিন্তু কেউ কেউ ঝড়ের কবলে পড়ে এই দ্বীপে এসে উঠতে বাধ্য হন। তাঁদের কাছে বলির পশু থাকে না। তাঁরা দ্বীপের দেবতার কাছ থেকে বলির পশু পাওয়ার জন্য এখানকার ওর‌্যাকলের সঙ্গে আলোচনা করেন। তাঁরা অর্থের বিনিময়ে এখানকার স্বাধীনভাবে বিচরণকারী পশুগুলির একটিকে বলি দেওয়ার অনুমতি চান। কিন্তু ওর‌্যাকল যদি মনে করতেন যে পশুর দাম যথেষ্ট হচ্ছে না, সেক্ষেত্রে এই অনুমতি পাওয়া যায় না। তখন যতক্ষণ না অনুমতি পাওয়া যায় ততক্ষণ পশুর দাম বাড়ানো হতে থাকে। শেষ পর্যন্ত যখন ওর‌্যাকল মনে করেন যে যথেষ্ট দাম পাওয়া গেছে, তখন শিকার পশুটি আর পালিয়ে যায় না। সে ধরা দেওয়ার জন্য অপেক্ষা করতে থাকে। এই ভাবে বলির পশুর দাম হিসেবে মন্দিরে প্রচুর রূপা সঞ্চিত হয়। কথিত আছে, যাঁরা এই দ্বীপে আসতে চান তাঁদের স্বপ্নে দেখা দেন অ্যাকিলিস। কেউ কেউ আবার নৌচালনার সময় অ্যাকিলিসের দিব্যদর্শন পান। অ্যাকিলিস তাঁদের নোঙর ফেলার উপযুক্ত স্থানের সন্ধান দেন।”[১৬] লিউস দ্বীপের অ্যাকিলিস বীরপূজার রীতি কেবলমাত্র কৃষ্ণসাগর অঞ্চলেই সীমাবদ্ধ থাকেনি, বরং যেসকল শহরের সঙ্গে কৃষ্ণসাগর-সংলগ্ন অঞ্চলের নিবিড় বাণিজ্যিক সম্পর্ক ছিল সেখানেও ছড়িয়ে পড়ে। লিউস দ্বীপের অ্যাকিলিসকে পোন্টার্কেস বা কৃষ্ণসাগরের প্রভু তথা নাবিক ও জাহাজের রক্ষাকর্তা মনে করা হয়। এই পথে যাতায়াতকারী নাবিকেরা অ্যাকিলিসের উদ্দেশ্যে বলি উৎসর্গ করেন। গ্রিক জলভাগ অঞ্চলে অ্যাকিলিসের নামে একাধিক শহরও উৎসর্গিত হয়েছে: এগুলির মধ্যে উল্লেখযোগ্য হল মেসেনিয়ার অ্যাকিলেনিয়ন[১৭] ও ল্যাকোনিয়ার অ্যাকিলিওস[১৮]। নিকোলে ডেনসুসিয়ানু[১৯] আরও মনে করেন, ড্যানিয়ুব বদ্বীপের উত্তর ভাগে চিলিয়া ("অ্যাকিলি") শাখায় অবস্থিত অ্যাকুইলিয়ার নামটিও অ্যাকিলিসের নাম থেকে উৎসারিত। এ থেকে তিনি এই সিদ্ধান্তে উপনীত হন যে প্রাচীন সামুদ্রিক আইন অনুযায়ী, পোন্টোস বা কৃষ্ণসাগরের উপর সার্বভৌম ক্ষমতা ছিল লিউসের। চিকিৎসাকেন্দ্র হিসেবেও লিউসের খ্যাতি ছিল। পসেনিয়াস[২০] লিখেছেন, ডেলফিক পাইথিয়া ক্রোটোনের এক ভূস্বামীকে বুকের ক্ষত সারাবার জন্য এখানে প্রেরণ করেন। অ্যামিয়ানাস মার্সেলিনাস[২১] এই দ্বীপের জলের ঔষধি ক্ষমতার কথা লিখেছেন। [সম্পাদনা] আধুনিক যুগের অ্যাকিলিস সংস্কৃতি : কর্ফুর দ্য অ্যাকিলিয়ন গ্রিসের করফু শহরের দক্ষিণে অবস্থিত গ্যাসটৌরি (Γαστούρι) অঞ্চলে অস্ট্রিয়ার সম্রাজ্ঞী এলিসাবেথ অফ ব্যাভেরিয়া (অপর নাম সিসি) ১৮৯০ সালে একটি গ্রীষ্মকালীন প্রাসাদ নির্মাণ করে। এই প্রাসাদের সাজসজ্জার কেন্দ্রীয় বিষয়বস্তু ছিল অ্যাকিলিসের উপাখ্যান। এই প্রাসাদটিকে প্লেটোনিক রোম্যান্টিসিজমের একটি গুরুত্বপূর্ণ নিদর্শন বলে মনে করা হয়। স্বাভাবিকভাবেই প্রাসাদটি অ্যাকিলিসের নামাঙ্কিত: অ্যাকিলিয়ন (Αχίλλειον)। এই নয়নাভিরাম সুবৃহদ প্রাসাদটির কেন্দ্রীয় হল তথা উদ্যান উভয়ই অ্যাকিলিসের চিত্র, মূর্তি ও ট্রয়যুদ্ধের নানা মুহুর্তের চিত্র দ্বারা সুসজ্জিত। [সম্পাদনা] অ্যাকিলিসের নামসমূহ অ্যাকিলিসের নাম দুটি শব্দ -ἄχος (অ্যাকস) "দুঃখ" এবং λαός (লাওস)"জনগণ,গোষ্ঠী,জাতি" এর মিলন হিসাবে বিশ্লেষণ করা যায়। অ্যাকিলিস মানুষের দুঃখের প্রতীক। "দুঃখ" অনেকবার 'ইলিয়াড' এর গল্পে একটি বিষয় হয়ে দাঁড়ায়। অ্যাকিলিসের চরিত্রে দুঃখের বীর এবং গৌরবের বীর এর অপুর্ব সম্মিলন হয়েছে। এবং লাওস বলতে বোঝায় "সৈন্যের দল" অথবা "মনিব" । কবিতাটিতে নামটির দ্বৈত অর্থ পাওয়া যায় >> যখন সে সঠিক কাজ করতে থাকে , তখন তার লোকেরা শত্রুদের কাছে দুর্দশা এনে দেয় । আর যখন সে ভুল কাজ করতে থাকে , তখন তার লোকেরা দুর্দশা ভোগ করতে থাকে। কবিতাটিতে নেতৃত্বের রাগের কারণে ভুল ঘটনাপ্রবাহের প্রতি আলোকপাত করা হয়।[২২] [সম্পাদনা] অ্যাকিলিস সম্পর্কিত অন্যান্য কাহিনি [সম্পাদনা] গ্রিক ট্র্যাজেডিতে অ্যাকিলিস [সম্পাদনা] গ্রিক দর্শনে অ্যাকিলিস [সম্পাদনা] পুরাণপাঠ (অডিও) গল্পকথক দ্বারা কথিত অ্যাকিলিসের উপাখ্যান পুনর্সৃজনের গ্রন্থপঞ্জি: হোমার ইলিয়াড, ৯.৩০৮, ১৬.২, ১১.৭৮০, ২৩.৫৪ (খ্রিস্টপূর্ব ৭০০ অব্দ); পিন্ডার অলিম্পিয়ান ওডস, নয় (খ্রিস্টপূর্ব ৪৭৬ অব্দ); অ্যাসেচিলাস মিরমিডনস, এফ ১৩৫-৩৬ (খ্রিস্টপূর্ব ৪৯৫ অব্দ); ইউরিপিডিস ইফিজেনিয়া ইন অলিস, (খ্রিস্টপূর্ব ৪০৫ অব্দ); প্লেটো সিম্পোসিয়াম, ১৭৯ ই (খ্রিস্টপূর্ব ৩৮৮ -৩৬৭ অব্); স্ট্যাটিয়াস অ্যাকিলেইড, ১৬১, ১৭৪, ১৮২ (৯৬ খ্রিস্টাব্দ) [সম্পাদনা] উত্তরকালীন শিল্পে অ্যাকিলিস [সম্পাদনা] নাটক উইলিয়াম শেকসপিয়র রচিত ট্রলিয়াস অ্যান্ড ক্রেসিডা নাটকে অ্যাকিলিসকে এক প্রাক্তন যোদ্ধারূপে চিত্রিত করা হয়েছে। নাটকে দর্শিত হয়েছে অ্যাকিলিস অলস এবং প্যাট্রোক্ল্যাশের প্রেমে নিবেদিতপ্রাণ। ট্রয়যুদ্ধের ঘটনা অবলম্বনে জন ইংলিশ ও ডেভিড ম্যাককি কর্তৃক রচিত প্যারিস নামক সংগীতালেখ্যের অন্যতম প্রধান চরিত্র হলেন অ্যাকিলিস। অস্ট্রেলিয়ায় ২০০৩ সালের অক্টোবর মাসে এই নাটকটির প্রিমিয়ার অনুষ্ঠিত হয়। [সম্পাদনা] কথাসাহিত্য [সম্পাদনা] চলচ্চিত্র [সম্পাদনা] টেলিভিশন ক্লাস অফ দ্য টাইটানস অ্যানিমেটেড টেলিভিশন সিরিজে আর্চি নামক চরিত্রটি অ্যাকিলিসের অনুসরণে সৃষ্ট; অ্যাকিলিসের গোড়ালির দুর্বলতা ও তার অর্ধ-অপরাজেয়ত্ব দুইই এই চরিত্রের মধ্যে দেখা যায়। [সম্পাদনা] সঙ্গীত [সম্পাদনা] উক্তি If Achilles was anything, he was a man who believed his own press releases. —রজার এবার্ট,[২৩] ধ্রুপদী বর্ণনায় অ্যাকিলিসের চরিত্র ও ব্যক্তিত্ব সম্পর্কে মন্তব্য করতে গিয়ে বলেন। অ্যাঞ্জেলিকা হিউস্টন (ইংরেজি ভাষায়: Anjelica Huston) (জন্ম: ৮ জুলাই, ১৯৫১) একজন মার্কিন অভিনেত্রী। হিউস্টন তার পরিবারের তৃতীয় ব্যক্তি, যিনি একাডেমি পুরস্কার জয় করেছেন। এর আগে তাঁর বাবা পরিচালক জন হিউস্টন, ও দাদা অভিনেতা ওয়াল্টার হিউস্টনও অস্কার জয় করেছিলেন। ১৯৮৫ সালে প্রিজ্জি'স অনার চলচ্চিত্রে অভিনয় করার জন্য হিউস্টন একাডেমি পুরস্কার লাভ করেন। পরবর্তীতে ১৯৮৯ ও ১৯৯০ সালে যথাক্রমে এনিমিস, আ লাভ স্টোরি, ও দ্য গ্রিফটারস চলচ্চিত্রে অভিনয়ের জন্য তিনি একাডেমি পুরস্কারের মনোনয়ন লাভ করেছিলেন। এছাড়া তিনি ১৯৯১ ও ১৯৯৩ সালে দুই বার গোল্ডেন গ্লোব পুরস্কারের জন্যও মনোনীত হয়েছিলেন। [সম্পাদনা] ব্যক্তিগত জীবন ১৯৬০ সালে একজন কিশোরী মডেল হিসেবে কাজ করার সময় তিনি আলোকচিত্রী বব রিচার্ডসনের সাথে সম্পর্কে জড়িয়ে পড়েন, যিনি ছিলেন তাঁর চেয়ে বয়সে ২৩ বছর বড়।[১] এছাড়া অভিনেতা রায়ান ও'নিল, ও জ্যাক নিকোলসনের সাথেও তাঁর সম্পর্ক ছিলো। হিউস্টন ১৯৭৭ সালে পরিচালক রোমান পোলানস্কির বিচারের সময় একজন প্রত্যক্ষদর্শী বা সাক্ষী হিসেবে ছিলেন, কারণ যে দোষে পোলানস্কি বিচারের মুখোমুখি হয়েছিলেন, সেই ১৩ বছর বয়সী মেয়েটিকে ধর্ষণ করা হয়েছিলো নিকোলসনের বাসাতেই।[২] তাঁর ভাষ্য ছিলো যে, তিনি হঠাৎ বাসাতে ঢুকতে পেয়ে ব্যাপারটি দেখতে পান, এবং পরবর্তীতে তিনি তা ব্যক্তিগতভাবে শুধু নিকোলসনের সাথেই শেয়ার করেন যে, অপরাধের শিকার মেয়েটিকে তিনি পোলানস্কির সাথে নিকোলসনের শোবার ঘরে দেখেছেন।[৩] অ্যাঞ্জেলিনা জোলি (ইংরেজি ভাষায়: Angelina Jolie) (জন্ম: ৪ জুন, ১৯৭৫) একজন জনপ্রিয় মার্কিন অভিনেত্রী। তিনি তিনবার গোল্ডেন গ্লোব পুরস্কার, দুইবার স্ক্রিন অ্যাক্টরস গিল্ড পুরস্কার এবং একবার একাডেমি পুরস্কার লাভ করেছেন। চলচ্চিত্র জগতের বাইরে ২০০১ সালে তিনি জাতিসংঘের শরণার্থী সংস্থার শুভেচ্ছাদূত মনোনীত হয়েছেন। বিশ্বব্যাপী মানবতার প্রচার, এবং বিশেষ করে শরণার্থীদের জন্য কাজ করার জন্য জোলি বিশেষভাবে সমাদৃত। একাধিকবার তিনি ‘বিশ্বের সেরা সুন্দরী’ নির্বাচিত হয়েছেন। রূপালী পর্দার অন্তরালে তাঁর ব্যক্তিগত জীবন প্রায় সময়ই গণমাধ্যমে ব্যাপক প্রচার লাভ করেছে।[১] ১৯৮২ সালে লুকিন' টু গেট আউট চলচ্চিত্রে বাবা জন ভটের সাথে একটি শিশু চরিত্রে অভিনয়ের মধ্য দিয়ে চলচ্চিত্র জগতে জোলির আবির্ভাব হয়। তবে পেশাদার চলচ্চিত্র অভিনেত্রী হিসেবে তাঁর অভিষেক ঘটে স্বল্প বাজেটের ছবি সাইবর্গ ২ (১৯৯৩)-এ অভিনয়ের মাধ্যমে। তাঁর অভিনীত প্রথম বড় মাপের ছবি হ্যাকারস (১৯৯৫)। এ ছবিতে তিনি নামভূমিকায় অভিনয় করেন। পরবর্তীতে তাঁকে জর্জ ওয়ালেস (১৯৯৭) ও জিয়া (১৯৯৮)-এর মতো সমালোচক-নন্দিত চলচ্চিত্রে অভিনয় করতে দেখা যায়। নাট্য চলচ্চিত্র গার্ল, ইন্টারাপ্টেড (১৯৯৯)-এ অনবদ্য অভিনয়ের জন্য তিনি সেরা পার্শ্ব অভিনেত্রী বিভাগে একাডেমি পুরস্কার লাভ করেন। ভিডিও গেম নায়িকা লারা ক্রফ্‌ট চরিত্র নিয়ে লারা ক্রফ্‌ট: টুম্ব রেইডার (২০০১) চলচ্চিত্রে অভিনয় তাঁর তারকাখ্যাতি আরো বাড়িয়ে দেয়। মূলত এরপর থেকেই জোলি হলিউডের অন্যতম ও সর্বোচ্চ পারিশ্রমিক-প্রাপ্ত একজন অভিনেত্রী হিসেবে বিবেচিত হয়ে আসছেন।[২] তাঁর চলচ্চিত্র-জীবনের সর্বোচ্চ ব্যবসায়িক সাফল্য যে দুটি চলচ্চিত্র থেকে এসেছে সেগুলো হলো অ্যাকশন-কমেডিধর্মী মি. এন্ড মিসেস. স্মিথ (২০০৫) এবং অ্যানিমেশন চলচ্চিত্র কুং ফু পান্ডা (২০০৮)।[৩] ব্যক্তিগত জীবনে জোলি দুইবার বিবাহবন্ধনে আবদ্ধ হয়েছেন। প্রথমবার অভিনেতা জনি লি মিলার ও দ্বিতীয়বার বিলি বব থর্নটনের সাথে। পরবর্তীতে উভয়ের সাথেই তাঁর বিবাহবিচ্ছেদ ঘটে। ২০০৫ সাল থেকে জোলি আরেক খ্যাতিমান মার্কিন অভিনেতা ব্র্যাড পিটের সাথে দাম্পত্যসম্পর্ক বজায় রেখে চলেছেন। যদিও দীর্ঘ কালব্যাপী এধরণের সম্পর্ক বজায় রাখাসত্বেও অদ্যাবধি তাঁরা বিবাহবন্ধনে আবদ্ধ হননি। জোলি-পিট যুগলের এধরণের বিবাহবহির্ভূত দাম্পত্য সম্পর্ক বিশ্বের গণমাধ্যমগুলোতে বারংবার আলোচিত হয়েছে। তাঁদের সন্তান-সন্ততির সংখ্যা ছয়; এর মধ্যে রয়েছে নিজেদের তিন সন্তান শিলোহ, নক্স ও ভিভিয়ান; এবং বিভিন্ন সময়ে দত্তক নেয়া তিন সন্তান ম্যাডক্স, প্যাক্স, এবং জাহারা। সূচিপত্র [আড়ালে রাখো] ১ প্রাথমিক জীবন ও পরিবার ২ পেশাজীবন ২.১ প্রাথমিক কাজ (১৯৯৩–১৯৯৭) ২.২ আলোচিত সাফল্য (১৯৯৭–২০০০) ২.৩ আন্তর্জাতিক সাফল্য (২০০১–বর্তমান) ৩ মানবহিতৈষী কর্মকাণ্ড ৪ ব্যক্তিগত জীবন ৪.১ সম্পর্ক ৪.২ সন্তানাদি ৫ গণমাধ্যমে উপস্থিতি ৬ উল্কি ৭ চলচ্চিত্র তালিকা ৭.১ অভিনেত্রী হিসেবে ৭.২ পরিচালক হিসেবে ৮ পুরস্কার ৯ আরও দেখুন ১০ গ্রন্থপঞ্জি ১১ তথ্যসূত্র ১১.১ পাদটীকা ১১.২ আরো পড়ুন ১২ বহিঃসংযোগ [সম্পাদনা] প্রাথমিক জীবন ও পরিবার যুক্তরাষ্ট্রের ক্যালিফোর্নিয়া অঙ্গরাজ্যের লস অ্যাঞ্জেলেসে জোলির জন্ম। তার মা-বাবার নাম যথাক্রমে মার্শেলিন বার্ট্রান্ড ও জন ভট; মা-বাবা উভয়েই ছিলেন পেশাদার অভিনয়শিল্পী। এছাড়া জোলির আত্মীয়বর্গের ভেতরেও সাংস্কৃতিক অঙ্গনের ছাপ সুস্পষ্ট। সম্পর্কের দিক থেকে জোলি, চিপ টেইলরের ভ্রাতুষ্পুত্রী, জেমস হ্যাভেনের বোন, এবং জ্যাকুইলিন বিসেট ও ম্যাক্সিমিলিয়ান শেলের ধর্মকন্যা। বাবার দিক থেকে জোলি চেকোস্লোভাকীয় ও জার্মান বংশোদ্ভূত।[৪][৫] আর মায়ের দিক থেকে ফরাসি কানাডীয় বংশোদ্ভূত। তার মায়ের ভাষ্য অনুসারে তার মধ্যে ইরোকয় বংশের ছাপও বিদ্যমান।[৬][৭] যদিও তাঁদের এমন কথার প্রেক্ষিতে ভটের ভাষ্য, তাঁর স্ত্রী বার্ট্রান্ড ‘ঠিক ইরোকয় নয়’, এবং তাঁর সাবেক স্ত্রীর বংশকে চমকপ্রদ হিসেবে প্রচার করার উদ্দেশ্য থেকেই তাঁরা এমনটি বলে থাকে।[৮] ১৯৭৬ সালে তার মা-বাবার বিবাহবিচ্ছেদের পর জোলি ও তার ভাই উভয়েই তাদের মায়ের কাছে বেড়ে উঠতে থাকেন। বিচ্ছেদ-পরবর্তী এই প্রতিকূল পরিস্থিতি সামাল দিতে তার মা নিজের অভিনয়ের উচ্চাশা বিসর্জন দেন, এবং সন্তানদের সাথে নিয়ে নিউ ইয়র্কের প্যালিসেডে চলে যান।[৯] শৈশব থেকেই জোলি নিয়মিতভাবে ছবি দেখতেন ও ছবি দেখার পর মায়ের কাছে, অভিনয় করার ব্যাপারে তার আগ্রহ প্রকাশ করতেন। কিন্তু তিনি কখনোই তার বাবার কারণে অভিনয়ের প্রতি আকৃষ্ট হননি।[১০] জোলির বয়স যখন এগারো, তখন তার পরিবার আবার লস অ্যাঞ্জেলেসে ফিরে আসে। লস অ্যাঞ্জেলেসে এসে এবার তিনি অভিনয় করার সিদ্ধান্ত নেন। এরই সূত্র ধরে তিনি লি স্ট্র্যাসবার্গ থিয়েটার ইন্সটিটিউটে ভর্তি হন। সেখানে তিনি দুই বছর ধরে অভিনয়ের ওপর প্রশিক্ষণ গ্রহণ করেন। এই থিয়েটার ইনস্টিটিউটে থাকাকালীন সময়ে তিনি বেশ কিছু মঞ্চনাটকেও অভিনয় করেন। চৌদ্দ বছর বয়সে জোলি তার অভিনয় শিক্ষা থেকে সরে গিয়ে একজন অন্ত্যেষ্টিক্রিয়া পরিচালক হওয়ার স্বপ্ন দেখতে শুরু করেন।[১১] তখন তিনি অন্ত্যেষ্টিক্রিয়া পরিচালকদের মতো কালো পোশাক পরা শুরু করেন। এছাড়াও তিনি তার চুলের রং পরিবর্তন করে বেগুনী করেছিলেন, এবং তৎকালীন প্রেমিকের সাথে মোশিংয়ে যাওয়াও শুরু করেছিলেন।[১০] দুই বছর পর প্রেমিকের সাথে তার সম্পর্ক ভেঙে যায়। এরপর তিনি তার মায়ের বাড়ি থেকে কয়েক গলি দূরে অবস্থিত একটি গ্যারাজের ওপরের একটি বাসা ভাড়া নিয়ে থাকা শুরু করেন।[৯] কিছুদিন পর তিনি আবারও অভিনয় শিক্ষায় ফিরে যান, এবং কয়েকবার সেমিস্টার পরীক্ষায় অকৃতকার্য হওয়ার পরেও শেষপর্যন্ত হাই স্কুলের গণ্ডি পার হন। এ বিষয়গুলো সম্পর্কে জোলির বক্তব্য, “আমি মূলত এখনো—উল্কিওয়ালা এক বদমাশ পিচ্চি—এবং আমি থাকবোও”।[১২] ১৯৮৮ সালে অস্কার অনুষ্ঠানে জন ভট, পেছনে জোলিকে দেখা যাচ্ছে পরবর্তীতে জোলি ক্যালিফোর্নিয়ার বেভারলি হিল্‌স হাই স্কুলে (পরবর্তী নাম মরেনো হাই স্কুল) ভর্তি হন। সেখানে তার সময় কাটতো অনেকটা বিচ্ছিন্ন ও একাকী অবস্থায়, কারণ এ স্কুলের ছেলেমেয়েরা সবাই ছিলো সেই এলাকার অবস্থাপন্ন ঘরের সন্তান। অপরদিকে জোলির মা তার স্বল্প আয়ে সংসার চালাতে হিমশিম খাচ্ছিলেন। অধিকাংশ সময়ই জোলিকে অন্যের ব্যবহৃত পুরোন জামাকাপড় ব্যবহার করতে হতো। স্বাতন্ত্রসূচক বেশভূষার (যেমন: হ্যাংলা স্বাস্থ্য, রোদচশমা ও ব্রেস পরে থাকা ইত্যাদি[১০]) জন্য স্কুলের অন্যান্য ছেলেমেয়েরা জোলিকে উত্যক্ত করতো। মডেল হওয়ার জন্য তার প্রথম চেষ্টাটি বিফলে গেলে জোলির আত্মবিশ্বাসেও চিড় ধরে। সেসময় প্রায়ই তিনি নিজের শরীর কাটাকাটি করার মাধ্যমে নিজেকে রক্তাক্ত করতেন। পরে তিনি এসম্বন্ধে বলেছিলেন, “আমি সবসময়ই ছুরি সংগ্রহ করতাম আর এগুলো আমার ধারেকাছেই থাকতো। কিছু কারণে, কাটাকাটি করার এই আচরণটি, এবং ব্যথা অনুভব করা—আমাকে অনুভব করতে সাহায্য করতো যে, আমি বেঁচে আছি, এবং আমি কিছুটা মুক্তি পাচ্ছি। এটা আমার কাছে ছিলো কিছুটা রোগনিরাময়ের মতো।”[১৩] জোলির সাথে তার বাবা জন ভটের সম্পর্ক অত্যন্ত শীতল ও দূরত্বপূর্ণ। তারা দুজন পরবর্তীতে বিভিন্ন সময় এই দূরত্ব কমিয়ে আনার চেষ্টা করেছেন। লারা ক্রফ্‌ট: টুম্ব রেইডার চলচ্চিত্রে তারা একসঙ্গে বাবা-মেয়ের ভূমিকায় অভিনয়ও করেন।[৯] কিন্তু হঠাৎ করেই, ২০০২ সালের জুলাইয়ে জোলি তার নামের শেষাংশ থেকে আইনগতভাবে ‘ভট’ শব্দটি বাদ দিয়ে শুধু ‘অ্যাঞ্জেলিনা জোলি’ করার আবেদন করেন।[১৪] দুই মাস পর, ২০০২ সালের ১২ সেপ্টেম্বর তার নাম আইনগতভাবে পরিবর্তিত হয়ে শুধু ‘অ্যাঞ্জেলিনা জোলি’ হয়। ওই বছরেই অ্যাকসেস হলিউড নামের একটি টেলিভিশন অনুষ্ঠানে ভট দাবি করেন যে, তার মেয়ের ‘মারাত্মক মানসিক সমস্যা’ আছে। এই কথার প্রেক্ষিতে জোলি পরে বলেন যে, তিনি তার বাবার সাথে আর সম্পর্ক চালিয়ে যেতে অপারগ। তার কথায়: “আমার বাবার সাথে আমি কথা বলি না, আমি তার সামনে রাগারাগিও করি না। আমি বিশ্বাস করি না কারো পরিবার তাদের বংশধর তৈরি করে, কারণ আমার ছেলেটি দত্তককৃত, আর পরিবারটি অর্জিত”। তিনি আরো উল্লেখ করেন যে, তিনি তার বাবার সাথে দূরত্বের কারণগুলো নিয়ে গণমাধ্যমের সাথে কথাবার্তা চালিয়ে যেতে চাননি, কিন্তু তার একটা দত্তক নেওয়া ছেলে আছে, এবং এবং তিনি মনে করেন না ভটের সঙ্গে সম্পর্ক চালিয়ে যাওয়াটা এখন আর খুব একটা ভালো হবে।[১৫] ২০১০ সালের ফেব্রুয়ারি মাসে জোলি পুণরায় তার বাবার সাথে দেখা করেন ও সম্পর্ক উন্নয়নের আভাস দেন। ছেলেমেয়েদেরসহ জোলি, পিট, ও ভট ইতালির ভেনিসে একত্রিত হন। সে সময় জোলি ভেনিসে দ্য ট্যুরিস্ট চলচ্চিত্রে কাজ করছিলেন।[১৬] [সম্পাদনা] পেশাজীবন [সম্পাদনা] প্রাথমিক কাজ (১৯৯৩–১৯৯৭) একজন ফ্যাশন মডেল হিসেবে চৌদ্দ বছর বয়সে জোলির পেশাজীবন শুরু হয়। তিনি মডেলিং করতেন মূলত লস অ্যাঞ্জেলেস, নিউ ইয়র্ক ও লন্ডনে। সে সময়ে তৈরি বিভিন্ন মিউজিক ভিডিওতে তাকে দেখতে পাওয়া যায়। এর মধ্যে আছে মিট লোফের (‘রক অ্যান্ড রোল ড্রিমস কাম থ্রু’), অ্যানতোনেল্লো ভেনেডিত্তির (‘আলতা মারিয়া’), লেনি ক্র্যাভিট্‌জের (‘স্ট্যান্ড বাই মাই ওমেন’), এবং দ্য লেমনহেডসের (‘ইট'স অ্যাবাউট টাইম’)। ষোলো বছর বয়সে মঞ্চ থেকে তাঁর অভিনয় জীবনের শুরু, এবং তাঁর প্রথম চরিত্রটি ছিলো একজন জার্মান প্রতাপশালীর। মূলত বাবার থেকেই জোলির অভিনয়ের হাতেখড়ি। অভিনয় শেখার জন্য তিনি তাঁর বাবার শিখন প্রক্রিয়া লক্ষ করতেন। তিনি মানুষকে পর্যবেক্ষণ করতেন, এবং আচরণ ও বাহ্যিকতায় ঠিক তাদের মতো হয়ে ওঠার চেষ্টা করতেন। সে সময় বাবার সাথে জোলির সম্পর্ক পরবর্তীকালের মতো এতোটা শীতল ছিলো না। তখন জোলির কাছে তাঁরা দুজনেই হচ্ছেন ‘নাট্যজগতের রাজা-রাণী’।[১০] জোলির ভাই জেমস হ্যাভেন যখন ইউএসসি স্কুল অফ সিনেম্যাটিক আর্টসের শিক্ষার্থী, তখন তাঁর পাঁচটি পরীক্ষামূলক চলচ্চিত্রে জোলি অভিনয় করেন। যদিও চলচ্চিত্র অভিনেত্রী হিসেবে জোলির পেশাজীবন শুরু হয় ১৯৯৩ সালে; অল্প বাজেটের চলচ্চিত্র সাইবর্গ ২-এ নাম ভূমিকায় অভিনয়ের মাধ্যমে। সেখানে তাঁর চরিত্রের নাম ছিলো ক্যাসেলা ‘ক্যাশ’ রিজ, যে কিনা মানুষের কাছাকাছি একটি রোবট। রোবটটিকে এমনভাবে নকশা করা হয় যেন সে নিজেকে প্রতিদ্বন্দ্বী ব্যবসা প্রতিষ্ঠানের কেন্দ্রীয় সদরদপ্তরে নিয়ে যেতে প্রলুব্ধ করে, অতঃপর নিজেকে ধ্বংস করে ফেলে। পরবর্তীতে ১৯৯৫ সালে জোলি দুটি চলচ্চিত্রে অভিনয় করেন। একটি হচ্ছে স্বাধীন চলচ্চিত্র উইদাউট এভিডেন্স, এবং অপরটি রহস্য চলচ্চিত্র হ্যাকারস। হ্যাকারস-এ তিনি কেট ‘এসিড বার্ন’ লিবি চরিত্রে পার্শ্বভূমিকায় অভিনয় করেন। এটি ছিলো জোলির অভিনয় জীবনের প্রথম হলিউড চলচ্চিত্র। এবং এখানেই জোলির সাথে পরবর্তীতে তাঁর প্রথম স্বামী জনি লি মিলারের পরিচয় হয়। চলচ্চিত্রটি সম্পর্কে নিউ ইয়র্ক টাইমস-এর মন্তব্য ছিলো, “কেট (অ্যাঞ্জেলিনা জোলি) আসলেই অসাধারণ। তাঁর সহঅভিনেতার চেয়েও তাঁর মুখখানি ছিলো নিষ্প্রতিভ, এবং এই বিরল নারী হ্যাকার যিনি কিনা অর্ধস্বচ্ছ টপস পরিহিত অবস্থায় মনোযোগের সাথে কিবোর্ড নিয়ে কাজে বসেন। তাঁর গুরুগম্ভীর আকর্ষণটুকুকে বাদ দিলে চরিত্রটির যা দরকার ছিলো তার সবই তাঁর মাঝে বিদ্যমান। মিজ জোলির ভঙ্গিমাটি ছিলো খুবই মিষ্টি, একেবারে তাঁর বাবা জন ভটের নিষ্পাপ ভূমিকার মতো।”[১৭] ছবিটি বক্স-অফিসে সাফল্য না দেখাতে পারলেও, এর ভিডিওচিত্রটি মুক্তি পাবার পর এটি প্রশংসিত হয়।[১৮] পরবর্তী বছরে জোলি রম্য চলচ্চিত্র লাভ ইজ অল দেয়ার ইজ (১৯৯৬)-এ জিনা মালাসিসি চরিত্রে অভিনয় করেন। চলচ্চিত্রটি অনেকাংশে রোমিও অ্যান্ড জুলিয়েট নাটকের একটি অঙ্কের ওপর ভিত্তি করে রচিত, এবং অনেকটা এর সাম্প্রতিক সংস্করণের মতো। তবে মানের দিক থেকে এটি ততোটা উঁচুদরের ছিলো না। চলচ্চিত্রের কাহিনী গড়ে উঠেছিলো নিউ ইয়র্কের ব্রনক্সে বসবাসরত পরস্পরের প্রতিদ্বন্দ্বী দুই রেস্তোরাঁ মালিকের পরিবারকে কেন্দ্র করে। এছাড়াও ঐ বছর জোলি মোহাভি মুন নামে একটি পথচলচ্চিত্রে ইলিয়ানর রিগবি চরিত্রে অভিনয় করেন। চলচ্চিত্রটিতে কাহিনী অনেকটা এরকম: মাকে দেখতে যাওয়ার পথে মোহাভি মরুভূমি পাড়ি দেবার সময় পথিমধ্যে এক রেস্তোরাঁয় জোলির (ইলিয়ানর রিগবি) সাথে ড্যানি আয়েলোর (অ্যাল ম্যাকর্ড) দেখা হয় ও তাঁরা পরস্পরের প্রেমে পড়েন। একই বছর জোলি ফক্সফায়ার চলচ্চিত্রেও অভিনয় করেন। এখানে তাঁর চরিত্রের নাম ছিলো মার্গারেট ‘লেগ্‌স’ স্যাডোভ্‌স্কি নামের এক কিশোরীর। ছবিতে লেগ্‌স পাঁচ কিশোরীর একজন। তাঁদের ওপর যৌননিপীড়ন চালানোর কারণে তাঁরা তাঁদেরই এক শিক্ষককে প্রহার করে। এ ছবিতে জোলির অভিনীত চরিত্রটি সম্পর্কে লস অ্যাঞ্জেলেস টাইমস-এর মন্তব্য, “এই চরিত্রটি তৈরিতে প্রচুর অবাঞ্ছিত বিষয়বস্তুর আশ্রয় নেওয়া হয়েছে; কিন্তু জোলি, ভটের এই অপ্রতিদ্বন্দ্বী কন্যা, সর্বদাই এই দ্বিমুখীতাকে জয় করার ক্ষেত্রে সচেষ্ট ছিলেন। এ ছবির কাহিনী ম্যাডির জবানীতে বিবৃত হলেও ছবিটির মূল বিষয় এবং অনুঘটকরূপে ভূমিকা পালন করেছেন মূলত লেগ্‌স।”[১৯] ১৯৯৭ সালে জোলি লস অ্যাঞ্জেলেসের অপরাধজগতের ওপর ভিত্তি করে তৈরি রহস্যচলচ্চিত্র প্লেয়িং গড-এ ডেভিড ডুকভ্‌নি চরিত্রে অভিনয় করেন। ছবিটি সমালোচকদের দৃষ্টিতে মানসম্পন্ন ছিলো না, এবং রজার এবার্ট মন্তব্য করেন, “সাধারণত কঠিন ও আক্রমণাত্মক চরিত্রে অ্যাঞ্জেলিনা জোলি যথেষ্ট স্বাচ্ছন্দ্যের সাথে অভিনয় করেন; অপরাধীর প্রেমিকা হিসেবে তাঁর অভিনয় সবসময়ই রমণীয়, এবং হয়তো তিনি তাই।”[২০] এরপর তিনি টেলিচলচ্চিত্র ট্রু উইমেন-এ অভিনয় করেন। এটি ছিলো একই নামের একটি ঐতিহাসিক রোমান্টিক নাটকের একটি অঙ্কের চলচ্চিত্ররূপ। নাটকটি ছিলো আমেরিকার পশ্চিমাঞ্চলের একটি অন্যতম জনপ্রিয় নাটক। আর এটির মূল ধারণাটি এসেছিলো যুক্তরাষ্ট্রের টেক্সাস-নিবাসী কথাসাহিত্যিক জেনিস উডস উইন্ডেলের লেখা একটি বই থেকে। চলচ্চিত্রে অভিনয়ের পাশাপাশি সেবছর তাঁকে রোলিং স্টোনসের মিউজিক ভিডিও ‍‘এনিবডি সীন মাই বেবি?’-তেও দেখা যায়। [সম্পাদনা] আলোচিত সাফল্য (১৯৯৭–২০০০) ১৯৯৭ সালে জীবনীভিত্তিক চলচ্চিত্র জর্জ ওয়ালেস-এ কর্নেলিয়া ওয়ালেস চরিত্রে অভিনয়ের মাধ্যমে জোলির পরিচিতি বাড়তে শুরু করে। এই চলচ্চিত্রে অভিনয়ের জন্য তিনি গোল্ডেন গ্লোব পুরস্কার অর্জন করেন ও এমি পুরস্কারের জন্য মনোনীত হন। এ ছবিতে আলাবামার গভর্নর জর্জ ওয়ালেসের চরিত্রে অভিনয় করেন গ্যারি সিনিস। ছবির পরিচালক জন ফ্রাঙ্কেনহাইমার সমালোচকদের দৃষ্টিতে প্রশংসিত হন, এবং চলচ্চিত্রটি বেশ কয়েকটি পুরস্কারও লাভ করে। এর মধ্যে আছে সেরা মিনি ধারাবাহিক/টেলিচলচ্চিত্র বিভাগে গোল্ডেন গ্লোব পুরস্কার। এই চলচ্চিত্রে দৈনন্দিন জীবন থেকে বিচ্ছিন্ন এক সাবেক গভর্নরের দ্বিতীয় স্ত্রী’র ভূমিকায় অভিনয় করেন জোলি। ১৯৭২ সালে যুক্তরাষ্ট্রের রাষ্ট্রপতি পদে প্রতিদ্বন্দ্বিতা করার সময় এই গভর্নর গুলিবিদ্ধ ও পক্ষাঘাতগ্রস্থ হন। ১৯৯৮ সালে তিনি এইচবিও প্রযোজিত চলচ্চিত্র জিয়া-তে নাম ভূমিকায় অভিনয় করেন, এবং এখানে তিনি সুপারমডেল জিয়া কারাঞ্জি’র ভূমিকায় অভিনয় করেন। ছবিটির মুখ্য বিষয়গুলো ছিলো যৌনতা, মাদক, আবেগ, এবং মাদকাসক্তির কারণে কারাঞ্জির শারীরিক ও পেশাগত জীবনের ক্রম অধঃপতন; অবশেষে সবকিছু থেকে তাঁর হাল ছেড়ে দেওয়া ও এইডসে আক্রান্ত হয়ে মৃত্যুবরণ। জিয়া-তে তাঁর অভিনয় সম্পর্কে চলচ্চিত্র সমালোচক ভেনেসা ভেন্সি বলেন, “অ্যাঞ্জেলিনা জোলি জিয়া চরিত্রে অভিনয় করে ভালো পরিচিতি লাভ করেছেন, এবং এটা কেন, তা আমরা সহজেই উপলব্ধি করতে পারি। জোলি তাঁর চরিত্রাভিনয়ে ছিলেন বিপ্লবী—তাঁর অংশগুলো তিনি চিত্রিত করেছেন একধরণের দৃঢ়তা, আকর্ষণীয়তা, এবং বেপরোয়াত্বের সাথে— এই চলচ্চিত্রে তাঁর ভূমিকাটি খুব সম্ভবত এখন পর্যন্ত সবচেয়ে অপ্রতিরোধ্য অভিনয়।”[২১] চলচ্চিত্রটির জন্য পরবর্তী বছরে জোলি গোল্ডেন গ্লোব পুরস্কার লাভ করেন, এবং এমি পুরস্কারের জন্য মনোনীত হন। সেই সাথে তিনি তাঁর প্রথম স্ক্রিন অ্যাক্টরস গিল্ড পুরস্কারটিও লাভ করেন। লি স্ট্যাসবার্গের মেথড অ্যাক্টিং দ্বারা জোলি প্রভাবিত হয়েছিলেন। তাই তাঁর প্রথম দিকের ছবিগুলোতে কাজ করার সময় তিনি ছবির চরিত্রটির মতো জীবনযাপন করতেন। আর এধরণের চেষ্টা চলচ্চিত্র জগতে তাঁর খ্যাতিবৃদ্ধি করে। জিয়াতে অভিনয়ের সময় জোলি তাঁর স্বামী জনি লি মিলারকে বলেছিলেন যে, তিনি তাঁকে ফোন করতে পারবেন না। তাঁর ভাষায়, “আমি তাঁকে বলতাম: ‘আমি নিঃসঙ্গ, আমি মারা যাচ্ছি, আমি সমকামী; তোমার সাথে আমার সামনের কয়েক সপ্তাহ দেখা হবে না।’”[২২] জিয়া-তে অভিনয় শেষে জোলি তাঁর আবাসস্থল পরিবর্তন করে নিউ ইয়র্কে চলে যান এবং কিছুদিনের জন্য অভিনয় থেকে বিরতি নেন, কারণ তিনি তখন অনুভব করছিলেন যেন তাঁর ‘কিছুই দেবার নেই’। তিনি নিউ ইয়র্ক ইউনিভার্সিটিতে চলচ্চিত্র পরিচালনার ওপর পড়াশোনা শুরু করেন এবং লিখিত ক্লাসগুলোতে নিয়মিত অংশ নিতে থাকেন। ইনসাইড দি অ্যাক্টরস স্টুডিও নামে একটি টেলিভিশন অনুষ্ঠানে তিনি এর কারণ ব্যাখ্যা করেন এই বলে যে—“আমাকে আবার টেনে তোলার জন্য এটাই ভালো উপায়”।[২৩] ১৯৯৮ সালে জোলি পুণরায় চলচ্চিত্রে ফিরে আসেন হেল’স কিচেন চলচ্চিত্রে গ্লোরিয়া ম্যাকনিয়ারি চরিত্রে অভিনয়ের মাধমে, এবং পরে তাঁকে দেখা যায় চলচ্চিত্র প্লেয়িং বাই হার্ট-এ। সেখানে তাঁকে নেওয়া হয়েছিলো একটি দলের সদস্য হিসেবে, এবং দলটিতে আরো ছিলেন শন কনারি, জিলিয়ান অ্যান্ডারসন, রায়ান ফিলিপ ও জন স্টুয়ার্ট। চলচ্চিত্রটি সমাদৃত হয়; বিশেষ করে জোলির অভিনয় বিশেষভাবে প্রশংসিত হয়। সান ফ্রান্সিসকো ক্রনিকল এসম্পর্কে মন্তব্য করে, “জোলি এখানে পুণর্নির্মিত একটি চরিত্রে অভিনয় করেছেন, যা একটি বেপরোয়া ক্লাবারের কথা মনে করিয়ে দেয়, যে কিনা শিখছে কী নিয়ে সে জুয়া খেলতে যাচ্ছে।”[২৪] এ চলচ্চিত্রে অভিনয়ের জন্য জোলি ন্যাশনাল বোর্ড অফ রিভিউয়ের ব্রেকথ্রু পারফরমেন্স পুরস্কার লাভ করেন। ১৯৯৯ সালে জোলি মাইক নিউয়েল পরিচালিত কমেডি-ড্রামা চলচ্চিত্র পুশিং টিন-এ অভিনয় করেন। সেখানে তাঁর সহ-অভিনয়শিল্পীরা ছিলেন জন কুস্যাক, বিলি বব থর্নটন, এবং কেট ব্লানচেট। জোলির চরিত্রটি ছিলো থর্নটনের আবেদনময়ী স্ত্রী’র। চলচ্চিত্রটি মিশ্র প্রতিক্রিয়া লাভ করে, বিশেষ করে জোলির চরিত্রটি সমালোচিত হয়। ওয়াশিংটন পোস্ট সমালোচনা করে লেখে, “ম্যারি (অ্যাঞ্জেলিনা জোলি) লেখকের সম্পূর্ণ হাস্যকর এক সৃষ্টি। মেয়েটি মুক্ত আত্মার অধিকারী, যে কিনা মৃত জবাফুলের ওপর চোখের পানি ফেলে, গাদাখানেক ফিরোজা পাথরের আংটি পরে থাকে, রাসেল সারারাত বাড়ির বাইরে কাটালে একাকী বোধ করে।”[২৫] এরপর তিনি ডেনজেল ওয়াশিংটনের সাথে জেফ্রি ডেভারের অপরাধ উপন্যাসের ওপর ভিত্তি করে গড়ে ওঠা চলচ্চিত্র দ্য বোন কালেক্টর-এ অভিনয় করেন। এখানে জোলির চরিত্রটি ছিলো অ্যামেলিয়া ডোনাঘি নামক এক পুলিশ কর্মকর্তার। ডোনাঘির বাবাও পুলিশে ছিলেন এবং তিনি আত্মহত্যা করেছিলেন। ওয়াশিংটনকে, জোলি, একজন সিরিয়াল কিলারকে অনুসরণ করতে সাহায্য করে। ছবিটি বিশ্বব্যাপী ১৫.১ কোটি মার্কিন ডলার আয় করলেও[৩] সমালোচকদের দৃষ্টিতে এটি সফল হতে পারেনি। ডিট্রয়েট ফ্রি প্রেস মন্তব্য করে, “জোলি সবসময়ের মতো এখানেও সুন্দর অভিনয় উপহার দেবার চেষ্টা করেছেন, কিন্তু দুর্ভাগ্যজনকভাবে চরিত্রটি তাঁর ছিলো না।”[২৬] “জোলি বর্তমান সময়ের চলচ্চিত্রের অত্যন্ত কর্মস্পৃহা সম্পন্ন একজন অভিনয়শিল্পী হিসেবে আবির্ভূত হয়েছেন, তিনি যেন একটা খোলা কামান, যার উদ্দেশ্যই হচ্ছে সবকিছু চূর্ণ করে দেওয়া।” —চলচ্চিত্র সমালোচক রজার এবার্ট; গার্ল, ইন্টারাপ্টেড চলচ্চিত্রে জোলির অভিনয় সম্পর্কে মন্তব্য করে[২৭] পরবর্তীতে জোলি গার্ল, ইন্টারাপ্টেড (১৯৯৯) চলচ্চিত্রে পার্শ্ব-অভিনেত্রী হিসেবে লিসা রো চরিত্রে অভিনয় করেন। এই ছবির কাহিনী ছিলো সুসানা কায়জেন নামক একজন মানসিক রোগীকে ঘিরে। চরিত্রটি নেওয়া হয়েছিলো কায়জেনের একই নামের স্মৃতিচারণমূলক গ্রন্থ গার্ল, ইন্টারাপ্টেড থেকে। ছবিটিতে মূল চরিত্রে অভিনয় করেন উইনোনা রাইডার, এবং আশা করা হয়েছিলো এর মাধ্যমেই তিনি আবার ভালোভাবে অভিনয়ে ফিরে আসবেন, কিন্তু বাস্তবে এটি জোলির জন্য বর হয়ে আসে, এবং তিনি হলিউডে তাঁর শেষ আলোচিত সাফল্যটি লাভ করেন।[২৮] এটির জন্য তিনি সেরা পার্শ্ব-অভিনেত্রী হিসেবে, তৃতীয়বারের মতো গোল্ডেন গ্লোব পুরস্কার, দ্বিতীয়বারের মতো স্ক্রিন অ্যাক্টরস গিল্ড পুরস্কার, এবং প্রথমবারের মতো একাডেমি পুরস্কার লাভ করেন। এই চলচ্চিত্রে তাঁর অভিনয় সম্পর্কে ভ্যারাইটি ম্যাগাজিনের মন্তব্য, “দৃঢ়তাপূর্ণ ও দায়িত্বজ্ঞানহীন হিসেবে জোলি অসাধারণ, কিন্তু এখানে জোলির অভিনয় ছিলো পুণর্বাসনকেন্দ্রের ডাক্তারদের চেয়েও অনেক বেশি যান্ত্রিক।”[২৯] ২০০০ সালে, জোলি তাঁর জীবনের প্রথম গ্রীষ্মকালীন ব্লকবাস্টার চলচ্চিত্র গন ইন সিক্সটি সেকেন্ডস-এ অভিনয় করেন, যেখানে তাঁর চরিত্রটি ছিলো গাড়ি চোর নিকোলাস কেজের সাবেক প্রেমিকা সারা ‘সোয়ে’ ওয়েল্যান্ডের। ছবিতে জোলির ভূমিকা ও উপস্থিতি ছিলো খুবই অল্প এবং ওয়াশিংটন পোস্ট সমালোচনা করে লেখে, “এ ছবিতে সে যা কিছু করেছে তা হচ্ছে, যাওয়া-আসা, ঘুরে বেড়ানো, আর দাঁতগুলোকে ঘিরে থাকা তাঁর হৃষ্টপুষ্ট ঠোঁটযুগলকে উত্তেজনাকরভাবে নাড়ানো”[৩০] পরবর্তীতে জোলি ব্যাখ্যা করে বলেন, লিসা রো-এর মতো একটি গুরুগম্ভীর চরিত্রে অভিনয়ের পর সেটা ছিলো অনেকটা স্বাগত উপস্থিতির মতো। এ চলচ্চিত্রটি ছিলো তখন পর্যন্ত জোলির অভিনীত সবচেয়ে ব্যবসাসফল চলচ্চিত্র। বিশ্বব্যাপী এটির আয় ছিলো ২৩.৭ কোটি মার্কিন ডলার।[৩] [সম্পাদনা] আন্তর্জাতিক সাফল্য (২০০১–বর্তমান) কান চলচ্চিত্র উৎসবে জোলি, ২০০৭ উঁচুমানের অভিনয় প্রতিভা ও দক্ষতা থাকাসত্ত্বেও জোলির অভিনীত চলচ্চিত্রগুলো প্রায়ই আন্তর্জাতিকভাবে সাড়া ফেলতে ব্যর্থ হতো; তাঁর এই অপূর্ণতা পূর্ণ হয় ২০০১ সালে লারা ক্রফ্‌ট: টুম্ব রেইডার চলচ্চিত্রে অভিনয়ের মাধ্যমে। চলচ্চিত্রটি ছিলো জনপ্রিয় ভিডিও গেম টুম্ব রেইডার-এর ওপর ভিত্তি করে তৈরি। এই চলচ্চিত্রে লারা ক্রফ্‌ট চরিত্রে অভিনয় করার জন্যে জোলিকে ব্রিটিশ উচ্চারণে ইংরেজি বলা শিখতে হয়েছিলো ও মার্শাল আর্টের প্রশিক্ষণ নিতে হয়েছিলো। জোলি তাঁর অভিনয়ের জন্য প্রশংসিত হন, কিন্তু চলচ্চিত্রটির ক্ষেত্রে বেশিরভাগ মন্তব্যই আসে অনুৎসাহমূলক। স্লান্ট ম্যাগাজিন মন্তব্য করে, “লারা ক্রফ্‌ট চরিত্রটিতে অভিনয় করার জন্যই অ্যাঞ্জেলিনা জোলির জন্ম হয়েছিলো কিন্তু পরিচালক সাইমস ওয়েস্ট তাঁকে একটি ফ্রগার খেলার কাঠামোর ভেতর দিয়ে যেতে বাধ্য করেছেন।”[৩১] তবে সবকিছুর পরও ব্যবসায়িকভাবে চলচ্চিত্রটি ছিলো সফল; বিশ্বব্যাপী এটির আয় ছিলো ২৭.৫ কোটি মার্কিন ডলার,[৩] এবং এই চলচ্চিত্রটির মাধ্যমে জোলির আন্তর্জাতিক খ্যাতির শুরু। এরপর জোলি অরিজিনাল সিন (২০০১) চলচ্চিত্রে আন্তোনিও বান্দেরাসের বিপরীতে অভিনয় করেন। এখানে জোলির চরিত্রটি ছিলো বান্দেরাসের চিঠিপ্রাপ্ত বিয়ের কনে ও পরবর্তীতে বিবাহিত স্ত্রী জুলিয়া রাসেল হিসেবে। চলচ্চিত্রটির নাট্যরূপ রচিত হয়েছিলো কর্নেল উলরিচ রচিত রহস্যপোন্যাস ওয়াল্টজ ইনটু ডার্কনেস অনুসারে। সমালোচকদের সুদৃষ্টি কাড়তে চলচ্চিত্রটি সম্পূর্ণ ব্যর্থ হয়। নিউ ইয়র্ক টাইম্‌স মন্তব্য করে, “গল্পটি মিজ জোলিকে প্রায় মেরেই ফেলেছিলো।”[৩২] ২০০২ সালে তিনি লাইফ অর সামথিং লাইক ইট চলচ্চিত্রে ল্যারি ক্যারিগ্যান চরিত্রে অভিনয় করেন। একজন উচ্চাকাঙ্ক্ষী টেলিভিশন প্রতিবেদককে নিয়ে এই ছবিটির মূল গল্প আবর্তিত, যে ঘোষণা দেয় সে এক সপ্তাহের মধ্যে মারা যাবে। সমালোচকরা ছবিটিকে খুব ভালোভাবে নেননি, কিন্তু জোলির অভিনয় কিছু উৎসাহব্যঞ্জক মন্তব্য লাভ করে। সিএনএন-এর পল ক্লিনটন লেখেন, “জোলি তাঁর চরিত্রে ছিলেন অসাধারণ, যদিও ছবিটির কাহিনীর মাঝের কিছু অংশ ছিলো হাস্যকর। একাডেমি পুরস্কারপ্রাপ্ত এই অভিনেত্রী এখানে নিজেকে খুঁজে পাওয়ার চেষ্টা, এবং অর্থপূর্ণ জীবনের প্রকৃত অর্থের সন্ধানে তাঁর যাত্রা অবিশ্বাস্য সুন্দরভাবে ফুটিয়ে তুলেছেন।”[৩৩] ২০০৩ সালে জোলি লারা ক্রফ্‌ট: টুম্ব রেইডার চলচ্চিত্রের দ্বিতীয় পর্ব লারা ক্রফট টুম্ব রেইডার: দ্য ক্রেডেল অফ লাইফ-এ অভিনয় করেন, কিন্তু এখানে তাঁর অভিনয় আগের মতো ততোটা উজ্জ্বল ছিলো না। ছবিটি আন্তর্জাতিকভাবে ১৬.৫ কোটি মার্কিন ডলার আয় করে।[৩] ঐ বছরে জোলি বিয়ন্ড বর্ডারস নামে আরেকটি চলচ্চিত্রে অভিনয় করেন, যার কাহিনী গড়ে উঠেছিলো আফ্রিকায় কাজ করা সাহায্যকর্মীদের নিয়ে। যদিও ছবিটির বিষয়বস্তু জোলির বাস্তব জীবনের সাথে সাদৃশ্যপূর্ণ, তবুও ছবিটি সমালোচকদের দৃষ্টি ও ব্যবসা, উভয়দিক থেকে সফলতা অর্জনে ব্যর্থ হয়। লস অ্যাঞ্জেলেস টাইমস এ সম্পর্কে তাঁদের এক প্রতিবেদনে উল্লেখ করে, “জোলি যা করেছেন তাঁর অস্কার বিজয়ী চলচ্চিত্র গার্ল, ইন্টারাপ্টেড-এ, তা প্রমাণ করে, যেটির বাস্তবতা তিনি বোঝেন সেই চরিত্রে তিনি গতিময়তা ও বিশ্বাসযোগ্যতা উভয়ই আনার সামর্থ্য রাখেন। এবং তিনি সেটা করতেও পারেন, লারা ক্রফট-এর ছবিগুলোতে, কার্টুনের ছবিগুলোতে তিনি তা করে দেখিয়েছেন। কিন্তু একটি উঁচুমানের চরিত্রের অবহেলিত অবস্থা, আর নিচুমানের লেখায় ফুটিয়ে তোলা এই সহিংস পৃথিবীর হাড্ডিসার কিছু মানুষের কথা, তাঁকে সম্পূর্ণ পরাজিত করে ফেলেছে।”[৩৪] কান চলচ্চিত্র উৎসবে পিটের সাথে। অভিনেতা ইথান হকের সাথে জোলি ২০০৪ সালে রহস্য চলচ্চিত্র টেকিং লাইভস-এ অভিনয় করেন। এখানে জোলি ইলিয়ানা স্কট নামের একজন এফবিআই এজেন্ট রূপে অভিনয় করেন, এবং তাঁর কাজ ছিলো কানাডার মন্ট্রিলের অপরাধ বিভাগকে একজন ক্রমিক খুনি খুঁজে বের করতে সাহায্য করা। ছবিটি সম্পর্কে মিশ্র প্রতিক্রিয়া আসে, এবং দ্য হলিউড রিপোর্টার মন্তব্য করে, “অ্যাঞ্জেলিনা জোলি এমন একটি চরিত্রে অভিনয় করেছেন, এটি নিশ্চিতভাবেই মনে আসে যে তিনি আগেও এধরণের চরিত্রে অভিনয় করেছেন। কিন্তু এখানে তাঁর উত্তেজনা ও গ্ল্যামারের অতিরিক্ত বহিঃপ্রকাশ ছিলো খুবই গাঢ় ও চোখে লাগার মতো।”[৩৫] জোলি একই বছর ড্রিমওয়ার্কস প্রযোজিত চলচ্চিত্র শার্ক টেল(২০০৪)-এ লোলা চরিত্রে কণ্ঠদান করেন। শার্ক টেল হচ্ছে একটি অ্যানিমেশন চলচ্চিত্র এবং লোলা একটি অ্যাঞ্জেলফিশ। ঐ বছরই তিনি কেরি কনরানের বিজ্ঞান কল্পকাহিনীভিত্তিক অ্যাডভেঞ্চার চলচ্চিত্র স্কাই ক্যাপ্টেন এন্ড দ্য ওয়ার্ল্ড অফ টুমরো-এ কমান্ডার ফ্রান্সেসকা ‘ফ্র্যাঙ্কি’ কুক চরিত্রে অভিনয় করেন। চলচ্চিত্রটি সম্পূর্ণ ব্লুস্ক্রিনের সামনে তৈরি করা হয়। ২০০৪ সালে তাঁর অভিনীত শেষ চলচ্চিত্রটি হচ্ছে অলিভার স্টোনের তৈরি জীবনীভিত্তিক চলচ্চিত্র আলেকজান্ডার। ছবিটির কাহিনী গড়ে উঠেছে সেনাপতি মহামতি আলেকজান্ডারের জীবনকে কেন্দ্র করে। এখানে জোলির অভিনীত চলচ্চিত্রটির নাম ছিলো অলিম্পাস। পরিচালক স্টোনের, আলেকজান্ডারের চরিত্রের উভকামী দিকটি নিচুভাবে উপস্থাপন করাটা স্থানীয় দর্শকরা ভালোভাবে গ্রহণ করেননি।[৩৬] ছবিটি স্থানীয়ভাবে যুক্তরাষ্ট্রে ব্যবসায়িকভাবে সফলতা লাভে ব্যর্থ হয়, কিন্তু আন্তর্জাতিকভাবে এটি ছিলো একটি ব্যবসাসফল চলচ্চিত্র। যুক্তরাষ্ট্রের বাইরে এটি ১৩.৯ কোটি ডলার আয় করে।[৩] ২০০৫ সালে জোলির অভিনীত একমাত্র চলচ্চিত্রটি ছিলো ডাগ লাইম্যান পরিচালিত অ্যাকশন কমেডি মি. এন্ড মিসেস. স্মিথ। চলচ্চিত্রটির কাহিনী গড়ে উঠেছে একঘেয়েমীতে ভোগা এক বিবাহিত দম্পতিকে কেন্দ্র করে, স্বামী-স্ত্রী দুজনেই সেখানে দুটি ভিন্ন সংগঠনের নিয়োগপ্রাপ্ত গোপন হত্যাকারী। জোলির চরিত্রের নাম ছিলো জেন স্মিথ, এবং তিনি অভিনয় করেছিলেন জেমস স্মিথ নামী ব্র্যাড পিটের বিপরীতে। চলচ্চিত্রটি মিশ্র প্রতিক্রিয়া পেলেও ছবিটিতে এই দুই তারকার বিচিত্র দাম্পত্যজীবনের কারণে এটি দর্শকপ্রিয়তা লাভ করে। স্টার ট্রিবিউন-এর মন্তব্য, “যদিও কাহিনীটি মাঝে মাঝে খাপছাড়া বলে মনে হয়, তবুও এটি সবাইকে নিয়ে দেখার মতো, আর দৃশ্যের গতিময়তা ও পর্দার তারকাদের তাপীয় রসায়ন দর্শককে আরো বেশি চাঙ্গা করে তোলে।”[৩৭] চলচ্চিত্রটি বিশ্বব্যাপী ৪৭.৮ কোটি মার্কিন ডলার আয় করে, যা ছিলো ২০০৫ সালে সবচেয়ে ব্যবসাসফল ছবিগুলোর অন্যতম।[৩] পরবর্তী বছরে তিনি রবার্ট ডি নিরোর দ্য গুড শেপার্ড চলচ্চিত্রে অভিনয় করেন। এটি ছিলো এডওয়ার্ড উইলসনের দেখা সিআইএ-এর প্রাথমিক ইতিহাসের ওপর ভিত্তি করে তৈরি একটি চলচ্চিত্র। এখানে এডওয়ার্ড উইলসন চরিত্রে অভিনয় করেন ম্যাট ডেমন, এবং জোলি পার্শ্বঅভিনেত্রী হিসেবে অভিনয় করেন ডেমনের অবহেলিত স্ত্রী মার্গারেট রাসেলের চরিত্রে। ছবিটিতে জোলির অভিনয় সম্পর্কে শিকাগো ট্রিবিউন-এর মত: “জোলির বয়স ছিলো আগাগোড়া বিশ্বাসযোগ্য ও প্রাণবন্ত, এবং এভাবেই তাঁর ভঙ্গুর চরিত্রটি সচারচর সহানুভূতি থেকে বেরিয়ে আসে।”[৩৮] ২০০৭ সালের নভেম্বরে চেঞ্জলিং চলচ্চিত্রে কাজ করার সময় ক্রিস্টিন কলিন্স ভূমিকায় জোলি চলচ্চিত্র পরিচালক হিসেবে জোলির অভিষেক ঘটে ২০০৭ সালে, তথ্যচিত্র আ প্লেস ইন টাইম পরিচালনার মাধ্যমে। মাত্র এক সপ্তাহে পৃথিবীর ২৭টি ভিন্ন স্থানে চলচ্চিত্রটির চিত্রধারণের কাজ করা হয়। ট্রাইবেকা চলচ্চিত্র উৎসবে ছবিটি প্রদর্শিত হয়, এবং ন্যাশনাল এডুকেশন অ্যাসোসিয়েশনের মাধ্যমে মূলত হাই স্কুলগুলোতে ছবিটি বিতরণ করার ব্যবস্থা করা হয়।[৩৯] ঐ বছরই জোলি পরিচালক মাইকেল উইন্টারবটমের নাট্যচলচ্চিত্র আ মাইটি হার্ট (২০০৭)-এ মারিয়ান পার্ল চরিত্রে অভিনয় করেন। এ ছবির কাহিনী আবর্তিত হয়েছে পাকিস্তানে কর্মরত ওয়াল স্ট্রিট জার্নাল-এর সাংবাদিক ড্যানিয়েল পার্লের অপহরণ ও হত্যাকে ঘিরে। আ মাইটি হার্ট হচ্ছে ড্যানিয়েল পার্লের স্ত্রী মারিয়ান পার্লের লেখা একটি স্মৃতিকথামূলক বই। চলচ্চিত্রটি প্রথম মুক্তি পায় কান চলচ্চিত্র উৎসবে। এখানে জোলির অভিনয়কে দ্য হলিউড রিপোর্টার ‘ভারসাম্যপূর্ণ ও গতিশীল’, এবং চরিত্রচিত্রণকে ‘জটিল চরিত্রটিকে শ্রদ্ধার ও কোমলতার সাথে আঁকড়ে ধরা’ হিসেবে বর্ণনা করে।[৪০] এই চলচ্চিত্রটি তাঁকে তাঁর চতুর্থ গোল্ডেন গ্লোব ও তৃতীয় স্ক্রিন অ্যাক্টরস গিল্ড পুরস্কারের মনোনয়ন এনে দেয়। এছাড়া একই বছরে জোলি মোশন ক্যাপচার কৌশলে চিত্রিত মহাকাব্যিক চলচ্চিত্র বেউল্‌ফ-এ গ্রেন্ডালের মা চরিত্রেও অভিনয় করেন। ২০০৮ সালে জোলি, জেমস ম্যাকঅ্যাভয় ও মরগ্যান ফ্রিম্যানের সাথে একত্রে অ্যাকশনধর্মী চলচ্চিত্র ওয়ান্টেড-এ অভিনয় করেন। এটি মূলত মার্ক মিলারের গ্রাফিক উপন্যাসের চলচ্চিত্ররূপ। চলচ্চিত্রটি সমালোচকসহ সর্বমহলের প্রশংসা লাভ করে, এবং বিশ্বব্যাপী ৩৪.২ কোটি মার্কিন ডলার আয় করে।[৩] এছাড়া তিনি ড্রিম ওয়ার্কসের অ্যানিমেশন চলচ্চিত্র কুং ফু পান্ডা (২০০৮)-এ মাস্টার টিগ্রেস চরিত্রে কণ্ঠদানও করেছেন। চলচ্চিত্রটি বিশ্বব্যাপী আয় করে ৬৩.২ কোটি মার্কিন ডলার, এখন পর্যন্ত জোলির অভিনীত সবচেয়ে বেশি ব্যবসাসফল চলচ্চিত্র।[৩] একই বছরে তিনি ক্লিন্ট ইস্টউডের পরিচালিত নাট্য চলচ্চিত্র চেঞ্জলিং (২০০৮)-এ নাম ভূমিকায় অভিনয় করেন। সে বছরই কান চলচ্চিত্র উৎসবে ছবিটি মুক্তি পায়।[৪১] ১৯২৮ সালে লস অ্যাঞ্জেলেসের এক নারীর জীবনের সত্য ঘটনাকে ভিত্তি করে ছবিটির কাহিনী গড়ে উঠেছে। কাহিনীতে দেখা যায়, একজন মায়ের সাথে তাঁর অপহরণকৃত ছেলের পুণর্মিলন ঘটে—শুধুমাত্র এটা জানতে যে, ছেলেটি একটি ভণ্ড। এ চলচ্চিত্রে অভিনয়ের জন্য জোলি দ্বিতীয়বারের মতো একাডেমি পুরস্কারের মনোনয়ন লাভ করেন। এছাড়া তিনি গোল্ডেন গ্লোব পুরস্কার, বাফটা পুরস্কার, এবং স্ক্রিন অ্যাক্টরস গিল্ড পুরস্কারের জন্যও মনোনয়ন লাভ করেন।[৪২] দ্য শিকাগো ট্রিবিউন এ চলচ্চিত্রে জোলির অভিনয়ের প্রসঙ্গ টেনে বলে, “ঐ দৃশ্যগুলোতে ঝঞ্ঝাবিক্ষুব্ধতার পূর্বে জোলির প্রসন্নতা সত্যিই দ্যুতি ছড়ানোর মতো... যখন পুলিশ কর্তৃপক্ষের সাহায্যকারী লোকটিই তাঁর বিপদের সময় তাঁর মর্যাদা ও অনুভূতিতে আঘাত করে।”[৪৩] ২০১০ সালের ১১ জুন নিশ্চিত করা হয়েছে যে, জোলি রিমেক চলচ্চিত্র কুইন অফ দ্য নিল, ক্লিওপেট্রা: আ লাইফ-এ ক্লিওপেট্রার ভূমিকায় অভিনয় করবেন। স্ট্যাসি শিফের রচিত একটি বইকে ভিত্তি করে ছবিটি কাহিনী নির্মিত হয়েছে।[৪৪] [সম্পাদনা] মানবহিতৈষী কর্মকাণ্ড কম্বোডিয়াতে যখন জোলি টুম্ব রেইডার চলচ্চিত্রে কাজ করছিলেন, তখন থেকেই জোলি ব্যক্তিগতভাবে মানবতার অভাবকে উপলব্ধি করতে শুরু করেন। একপর্যায়ে এসে আন্তর্জাতিকভাবে পীড়িত ও দুঃস্থ অঞ্চলগুলো সম্পর্কে তথ্য জানার জন্য জোলি ইউএনএইচসিআর-এর দ্বারস্থ হন।[৪৫] মানবতার এই বিপর্যয়কে ভালোভাবে জানা ও বাস্তবতা উপলব্ধির জন্য তৎপরবর্তি কয়েক মাস জোলি বিশ্বের বিভিন্ন শরণার্থী শিবির ও দূর্গত এলাকা পরিদর্শন করেন। ফেব্রুয়ারি ২০০১-এ তাঁর প্রথম সফরে জোলি ১৮ দিনের জন্য সিয়েরা লিওন ও তানজানিয়া ভ্রমণ করেন। এ সম্পর্কে তাঁর ব্যাথাতুর উপলব্ধির কথা তিনি পরবর্তীতে গণমাধ্যমকে জানান।[৪৫] পরবর্তী মাসগুলোতে তিনি যেসকল স্থানে সফর করেন তার মধ্যে, দুই সপ্তাহের জন্য কম্বোডিয়া সফর ও পরবর্তীতে পাকিস্তানের আফগান শরণার্থী শিবির পরিদর্শন। ইউএএইচসিআর-এর জরুরি অনুদান প্রার্থনায় সাড়া দিয়ে তিনি সেখানে আফগান শরণার্থীদের জন্য ১০ লক্ষ মার্কিন ডলার অনুদান দেন।[৪৬] এসমস্ত ক্ষেত্রে তাঁর সকল সফরের ব্যয়ভার তিনি নিজেই বহন করেন এবং তিনি ঠিক সেই সুযোগ-সুবিধাটুকুই গ্রহণ করেন, যা ইউএনএইচসিআর-এর একজন মাঠপর্যায়ের কর্মীর জন্য বরাদ্দকৃত।[৪৫] ২০০১ সালের ২৭ আগস্ট জেনেভায় অবস্থিত ইউএনএইচসিআর-এর সদরদপ্তরে জোলিকে ইউএনএইচসিআর শুভেচ্ছাদূত হিসেবে ভূষিত করা হয়।[৪৭] “বাইরে সেখানে লক্ষ লক্ষ মানুষ কষ্ট ভোগ করছে; নিজেদেরকে দূরে রেখে বা উপেক্ষা করে এই খবরটা আমরা এড়িয়ে যেতে পারি না। আমি সত্যিই সাহায্য করতে চাই। আমি বিশ্বাস করি না আমার ধ্যানধারণা অন্যদের থেকে আলাদা। বরং আমরা সবাই সুবিচার ও সমতা চাই, অর্থপূর্ণ একটি জীবনের নিশ্চয়তা চাই। আমরা সবাই বিশ্বাস করতে চাই যে, যদি আমরা কোনো খারাপ অবস্থায় থাকতাম, তবে কেউ না কেউ আমাদের সাহায্য করতে এগিয়ে আসতো।” —জাতিসংঘ শরণার্থীবিষয়ক হাইকমিশনে নিজের যোগদানের কারণ জানিয়ে জোলি[৪৫] মাঠপর্যায়ে বিশ্বের বিভিন্ন স্থানে জোলি পরিদর্শন করেছেন এবং ২০টিরও বেশি দেশে তিনি শরণার্থী ও অভ্যন্তরীণভাবে উচ্ছেদ হওয়া মানুষের সাথে দেখা করেছেন।[৪৮] তিনি এর মাধ্যমে কী বাস্তবায়ন করতে চাইছেন, তা জিজ্ঞেস করলে তিনি বলেন, “এই দুর্দশাগ্রস্থ মানুষদের ব্যাপারে সচেতনতা সৃষ্টি করতে চাই। আমার মনে হয় আমাদের উচিত তাঁদের বেঁচে থাকার এই সংগ্রামের প্রশংসা করা, নাক সিঁটকানো নয়।”[৪৯] ২০০২ সালে জোলি থাইল্যান্ডের থাম হিন শরণার্থী শিবির ও ইকুয়েডরে বসবাসরত কলম্বীয় শরণার্থীদের দেখতে যান।[৫০] পরবর্তীতে জোলি কসভোতে অবস্থিত বিভিন্ন ইউএনএইচসিআর শিবির পরিদর্শন করেন এবং কেনিয়ার কাকুমা শরণার্থী শিবির পরিদর্শন করেন। কেনিয়ার এই শিবিরের শরণার্থীরা প্রধানত সুদান থেকে আগত। নামিবিয়াতে বিয়ন্ড বর্ডারস চলচ্চিত্রে কাজ করার সময় তিনি সেখানকার অ্যাঙ্গোলান শরণার্থীদের সাথেও দেখা করেন। ২০০৩ সালে জোলি ছয় দিনের সফরে তানজানিয়ার পশ্চিম সীমান্তে যান, যেখানে মূলত কঙ্গোর শরণার্থীরা অবস্থান করেন। এছাড়া তিনি শ্রী লংকাতেও এক সপ্তাহব্যাপী একটি সফর করেন। নর্থ ককেশাস অঞ্চলে ভ্রমণের ইতি টানার জন্য চারদিনের সফরে রাশিয়াও ভ্রমণ করেন। বিয়ন্ড বর্ডারস চলচ্চিত্রের প্রকাশের সাথে সাথে তিনি নোটস ফ্রম মাই ট্রাভেলস নামের একটি দিনলিপি প্রকাশ করেন, যাতে ২০০১-২০০২ বছরে তাঁর বিভিন্ন সফরের ক্রমানুক্রমিক দিনলিপি বিধৃত ছিলো। ব্যক্তিগতভাবে ২০০৩-এর ডিসেম্বরে জর্ডানে সময় কাটানোর সময় তিনি জর্ডানের পূর্ব মরুভূমিতে অবস্থিত ইরাকী শরণার্থী শিবির পরিদর্শনের আগ্রহ প্রকাশ করেন, এবং তার পরের মাসে তিনি সুদানী শরণার্থীদের সাথে দেখা করতে মিশর যান। জোলি যুক্তরাষ্ট্রের অভ্যন্তরে তাঁর প্রথম জাতিসংঘ সফরের অংশ হিসেবে ২০০৪ সালে অ্যারিজোনা সফর করেন। সেখানকার তিনটি আশ্রয়কেন্দ্র দক্ষিণ-পূর্ব অঞ্চলের মূল কর্মকাণ্ডগুলোর একটি—ফিনিক্সের উদ্বাস্তু শিশুদের আশ্রয়কেন্দ্র পরিদর্শন করেন। ২০০৪ সালে তিনি শাদের সীমান্তবর্তী অঞ্চলগুলোতে পশ্চিম সুদানের দারফুর সংকটের কারণে সৃষ্ট উদ্বাস্তুদের শরণার্থী শিবিরগুলো পরিদর্শন করেন। চার মাস পর তিনি সরাসরি দারফুরেই সফর করেন। ২০০৪ সালে তিনি থাইল্যান্ডে অবস্থিত আফগান শরণার্থীদের সাথে সাক্ষাৎ করেন এবং বড়দিনের ছুটিতে ব্যক্তিগত উদ্যোগে লেবাননের রাজধানী বৈরুতে ইউএনএইচসিআর-এর আঞ্চলিক দপ্তর পরিদর্শন করেন। সেই সাথে এ সফরে তিনি বৈরুতের কিছু অল্পবয়সী শরণার্থী ও ক্যান্সার রোগীর সাথে সাক্ষাৎ করেন।[৫১] ২০০৫ সালে জোলি পাকিস্তানে অবস্থিত আফগান শরণার্থী শিবির পরিদর্শন করেন, এবং সেই সাথে পাকিস্তানের তৎকালীন রাষ্ট্রপতি ‍পারভেজ মুশাররফ ও প্রধানমন্ত্রী শওকত আজিজের সাথে সাক্ষাৎ করেন। ২০০৫ সালের কাশ্মীর ভূমিকম্পের প্রভাব ও ভূমিকম্প পরবর্তী অবস্থা পরিদর্শনের জন্য তিনি থ্যাংকসগিভিং-এর সাপ্তাহিক ছুটিতে ব্র্যাড পিটের সাথে আরেকবার পাকিস্তান সফর করেন। ২০০৬-এ জোলি ও পিট হাইতিতে যান ইয়েলা হাইতি নামের একটি দাতব্য সংগঠনের অর্থায়িত স্কুল পরিদর্শনের জন্য। এই দাতব্য সংগঠনটি প্রতিষ্ঠাতা হিপহপ সঙ্গীতশিল্পী ওয়াইক্লেফ জঁ। ভারতে আ মাইটি হার্ট চলচ্চিত্রের চিত্র ধারণের সময় তিনি নয়া দিল্লীতে আফগান ও বার্মিজ শরণার্থীদের সাথেও সাক্ষাৎ করেন। ২০০৬ সালের বড়দিন তিনি কোস্টা রিকার স্যান হোসেতে কলম্বীয় শরণার্থীদের সাথে পালন করেছেন। সেখানে তিনি তাঁদের মাঝে উপহারও বিতরণ করেন। ২০০৭-এ জোলি দারফুরের অবনতিশীল নিরাপত্তা পরিস্থিতি পরিমাপের জন্য দুই দিনের সফরে শাদ সফর করেন। শাদ ও দারফুরের তিনটি ত্রাণ সংগঠনকে জোলি ও পিট ১০ লাখ ডলার করে অনুদান দেন।[৫২] সেই বছরে জোলি প্রথমবারের মতো সিরিয়া সফর করেন, এবং দুইবার ইরাক সফর করেন। ইরাকে তিনি শরণার্থীদের সাথে সাক্ষাতের পাশাপাশি বহুজাতিক সৈন্য ও মার্কিন সৈন্যদের সাথেও সাক্ষাৎ করেন।[৫৩] জুন ২০০৫ সালে বিশ্ব শরণার্থী দিবস-এ অ্যাঞ্জেলিনা জোলি ও কন্ডোলিৎসা রাইস সময়ের সাথে সাথে জোলি রাজনৈতিক ক্ষেত্রে, মানবতার পক্ষে সংশ্লিষ্টতা বাড়ানোর কাজে আরো বেশি সময় দেওয়া শুরু করেন। তিনি নিয়মিত ওয়াশিংটন ডি.সি.-তে বিশ্ব শরণার্থী দিবসে অংশগ্রহণ করে আসছেন। ২০০৫ ও ২০০৬ সালে সুইজারল্যান্ডের ডাভোসে অনুষ্ঠিত ওয়ার্ল্ড ইকোনমিক ফোরামের অনুষ্ঠানে আমন্ত্রিত বক্তা হিসেবে বক্তব্য প্রদান করেন। তিনি যুক্তরাষ্ট্রের রাজধানীতে মানবতার প্রতি আগ্রহ বৃদ্ধির লক্ষ্যে তদ্বির শুরু করেন, এবং ২০০৩ সালে তিনি কমপক্ষে ২০ বার বিভিন্ন কংগ্রেস সদস্যের সাথে দেখা করেন।[৪৭] ফোর্বস ম্যাগাজিনকে এর কারণ ব্যাখ্যা করে তিনি বলেন, “ওয়াশিংটন দেখার সেরকম কোনো ইচ্ছা আমার ছিলো না, আমি যা করেছি তা শুধু বলটা নড়ানোর জন্যই।”[৪৭] ২০০৫ সালে তিনি ন্যাশনাল প্রেস ক্লাবের অভিষেক অনুষ্ঠানে অংশ নেন, যেখানে তিনি ন্যাশনাল সেন্টার ফর রেফিউজি এন্ড ইমিগ্রান্ট চিলড্রেন নামে একটি সংস্থার গোড়াপত্তনের ঘোষণা দেন। এই সংগঠনের কাজ হবে এতিমখানায় থাকা যেসব শিশুর আইনগত অধিকার পাবার সুযোগ নেই, তাঁদেরকে আইনগত সুবিধাদি প্রদান করা। এই প্রতিষ্ঠানের প্রথম দুই বছরের জন্য জোলি ব্যক্তিগতভাবে পাঁচ লাখ মার্কিন ডলার অনুদান দেন।[৫৪] তৃতীয় বিশ্বের অনেক দেশেই জোলি শরণার্থীদের সাহায্যার্থে ও শিশুদের বিভিন্ন কাজে এমন অর্থ অনুদান দিয়ে আসছেন।[৪৭] যেহেতু তিনি রাজনীতিতেও সক্রিয়, তাই তার এই পরিচিতিকে তিনি, মানবতার দাবী, গণমাধ্যমের সামনে আনার জন্য ব্যবহার করেন। দ্য ডায়েরি অফ অ্যাঞ্জেলিনা জোলি এন্ড ড. জেফ্রি স্যাক্স ইন আফ্রিকা নামে এমটিভির জন্য তিনি একটি বিশেষ অনুষ্ঠান তৈরি করেন। এর কাহিনী গড়ে উঠেছে জোলি ও বিশ্বখ্যাত অর্থনীতিবিদ ড. জেফ্রি স্যাক্সের পশ্চিম কেনিয়ার এক প্রত্যন্ত অঞ্চলের গ্রামীণ জনগোষ্ঠীতে সফরকে কেন্দ্র করে। ২০০৬ সালে জোলি দাতব্য সংগঠন ‘জোলি/পিট ফাউন্ডেশন’-এর গোড়াপত্তন করেন, যা গ্লোবাল অ্যাকশন ফর চিলড্রেন এবং ডক্টরস উইদাউট বর্ডারস নামের দুটি সংগঠনের প্রত্যেককে এক মিলিয়ন ডলার করে অনুদান দেয়।[৫৫] সেই বছরেই জোলি ক্লিনটন গ্লোবাল ইনিশিয়েটিভের স্থাপিত এজুকেশন পার্টনারশিপ ফর চিলড্রেন অফ কনফ্লিক্ট-এর সহ-চেয়ারম্যানের পদ গ্রহণ করেন। এ প্রতিষ্ঠানটির কাজ হচ্ছে বিভিন্ন সংঘর্ষের শিকার শিশুদের শিক্ষা কার্যক্রমে অর্থ সহায়তা প্রদান করা।[৫৬] জোলি তাঁর মানবহিতৈষী কর্মকাণ্ডের জন্য বিশ্বব্যাপী একটি ভালো পরিচিতি ও স্বীকৃতি লাভ করেছেন। ২০০৩ সালে ইউনাইটেড নেশন্স করেসপন্ডেন্টস অ্যাসোসিয়েশন তাঁকে নতুন ঘোষিত পুরস্কার সিটিজেন অফ দ্য ওয়ার্ল্ড পুরস্কার, প্রথমবারের মতো প্রদান করে। ২০০৫ সালে তিনি ইউএনএ-ইউএসএ কর্তৃক গ্লোবাল হিউম্যানিটেরিয়ান পুরস্কার লাভ করেন।[৫৭] কম্বোডিয়ার রাজা নরোডোম শিয়ামনি ১২ আগস্ট ২০০৫-এ তাঁর দেশে পরিবেশ সংরক্ষণমূলক কাজ করার জন্য জোলিকে কম্বোডিয়ার সম্মানসূচক নাগরিকত্ব প্রদান করেন। জোলি কম্বোডিয়ার উত্তর-পশ্চিম প্রদেশ ব্যাটামবংয়ে একটি বন্যপ্রাণী সংরক্ষণ কেন্দ্র প্রতিষ্ঠার জন্য ৫০ লাখ মার্কিন ডলার দেবার প্রতিশ্রুতি দেন, এবং সেখানে বেশকিছু সম্পত্তিও ক্রয় করেন।[৫৮] ২০০৭-এ তিনি কাউন্সিল অন ফরেন রিলেশন্সের একজন সদস্য হন,[৫৯] এবং ইন্টারন্যাশনাল রেসকিউ কমিটি কর্তৃক ফ্রিডম পুরস্কারে ভূষিত হন।[৬০] ২০১০ সালে হাইতিতে ভূমিকম্প-বিধ্বস্ত ক্ষতিগ্রস্থদের উদ্দেশ্যে জোলি ও পিট ১০ লক্ষ ডলার সাহায্য প্রদান করেন। এছাড়া পরবর্তীতে তাঁরা হাইতি ও ডোমিনিকান প্রজাতন্ত্রের দূর্গত স্থান পরিদর্শন করেন ও ভবিষ্যত ত্রাণকার্যক্রম সম্পর্কে কর্তৃপক্ষের সাথে আলোচনা করেন।[৬১] একই বছরের আগস্ট মাসে পাকিস্তানের একটি খাদ্য সরবরাহকারী ত্রাণ প্রকল্পে সহায়তার জন্য তিনি জাতিসংঘে ১,০০,০০০ ডলার অনুদান দেন।[৬২] [সম্পাদনা] ব্যক্তিগত জীবন [সম্পাদনা] সম্পর্ক মূল নিবন্ধ: ব্রাঞ্জেলিনা ২৮ মার্চ, ১৯৯৬-এ জোলি হ্যাকারস (১৯৯৫) চলচ্চিত্রে তাঁর সহশিল্পী, ব্রিটিশ অভিনেতা জনি লি মিলারকে বিয়ে করেন। বিয়েতে জোলি রাবারের তৈরি কালো প্যান্ট ও সাদা শার্ট পরিহিত অবস্থায় অংশ নেন, এবং সেখানে তিনি নিজের রক্তে বর, মিলারের নাম লিখেছিলেন।[৬৩] জোলি ও মিলার ঐ বছরেই আলাদা বসবাস করতে শুরু করেন এবং ৩ ফেব্রুয়ারি ১৯৯৯-এ তাঁদের বিবাহবিচ্ছেদ ঘটে। তাঁদের বিবাহবিচ্ছেদের নিষ্পত্তি ছিলো শান্তিপূর্ণ, এবং তাঁদের মধ্যে সম্পর্ক পরবর্তিতে যথেষ্ট ভালো লক্ষ করা গেছে। এ সম্পর্কে জোলির বিবৃতি, “সময়ের সাথে সাথেই এটি শেষ হয়ে যায়। আমার কাছে সে অত্যন্ত ভালো একজন স্বামী, এবং যেকোনো মেয়েই তাঁকে এভাবে পেতে চাইবে। আমি সবসময়ই তাঁকে ভালোবাসবো। আসলে আমাদের বয়সের ব্যবধানটা ঠিক ছিলো না।”[২২] পুশিং টিন (১৯৯৯) চলচ্চিত্রে কাজ করার সময় তাঁর পরিচয় হয় মার্কিন অভিনেতা বিলি বব থর্নটনের সাথে, পরবর্তীতে ৫ মে ২০০০ তাঁরা বিবাহবন্ধনে আবদ্ধ হন। তাঁদের সম্পর্কটি বিনোদনমূলক গণমাধ্যমের একটি অন্যতম প্রধান আলোচ্য বিষয় হয়ে ওঠে।[৬৪] কিন্তু ২৭ মে ২০০৩ তাঁদের বিবাহবিচ্ছেদ হয়। তাঁদের বিয়ের এমন হঠাৎ বিচ্ছেদের ব্যাপারে জিজ্ঞেস করা হলে জোলি বলেন, “এটা আশ্চর্যজনক ছিলো আমার কাছেও, কারণ রাতের শেষে আমরা দুজনই পুরোপুরি পরিবর্তিত হয়ে গিয়েছিলাম। আমার মনে হয় আমাদের মধ্যে মিলে যাবার মতো একরকম কিছুই কোনোদিন ছিলো না। ব্যাপারটা ভয় লাগানোর মতো, কিন্তু... আমার ধারণা এটা আপনি তখনই বুঝবেন যখন এটা আপনার জীবনে ঘটবে, এবং আদৌ আপনি নিজের সম্বন্ধে ভালোভাবে জানবেন না।”[৬৫] ২০০৭ সালে দুভিল আমেরিকান চলচ্চিত্র উৎসব উপলক্ষে ফ্রান্সে জোলি ও ব্র্যাড পিট জোলি বিভিন্ন সাক্ষাৎকারে বলেছেন যে, তিনি একজন উভকামী, এবং তিনি এও বলেছেন যে, ফক্সফায়ার চলচ্চিত্রে তাঁর সহঅভিনেত্রী জেনি শিমিজুর সাথে তাঁর যৌনসম্পর্ক ছিলো। এ সম্পর্কে তিনি বলেন, “আমার স্বামীর সাথে বিবাহিত না থাকলে সম্ভবত আমি তাঁকে বিয়ে-ই করতাম। দ্বিতীয়বার দেখার পরই আমি প্রথমবারের মতো তাঁর প্রেমে পড়ে যাই।”[৬৬] ২০০৩ সালে যখন তাঁকে জিজ্ঞেস করা হয়, তিনি উভকামী কিনা, তখন জোলি বলেন, “অবশ্যই। যদি আমি কালকে এক নারীর প্রেমে পড়ি, তাহলে আমার কি এমন অনুভূতি আসবে যে তাঁকে আমি চুমু খেতে বা স্পর্শ করতে চাই? বা আমি তাঁর প্রেমে পড়ে গেছি? হ্যাঁ! অবশ্যই!”[৬৭] ২০০৫ সালের শুরুর দিকে জোলি একটি বড় বিতর্কে জড়িয়ে পড়েন। বিতর্কটি ছিলো অভিনেতা ব্র্যাড পিট ও অভিনেত্রী জেনিফার অ্যানিস্টনের বিবাহবিচ্ছেদ সম্পর্কিত এবং জোলি ছিলেন এই বিচ্ছেদের কারণ। এই বিতর্কটি গণমাধ্যমে ব্যপক প্রচারণা পায়। বিবাহবিচ্ছেদের কারণ ছিলো জোলি ও পিটের প্রেমের শুরু, আর এ প্রেম শুরু হয় মি. এন্ড মিসেস. স্মিথ (২০০৫) চলচ্চিত্রে একসাথে কাজ করার সময় থেকে। জোলি বিভিন্ন সময় এর সত্যতা অস্বীকার করেছিলেন, কিন্তু তিনি এটুকু স্বীকার করেন যে, চলচ্চিত্রটিতে কাজ করার সময় তাঁরা ‘ভালোবাসায় জড়িয়ে পড়েন’।[৬৮] ২০০৫-এ এক সাক্ষাৎকারে এ সম্পর্কে তিনি বলেন, “কোনো বিবাহিত পুরুষের সাথে ভালোবাসায় জড়ানো; যেখানে আমার নিজের বাবা আমার মায়ের সাথে প্রতারণা করেছে—এটা এমন কিছু না যা আমি ক্ষমা করতে পারি। এমনটি করলে আমি চাইবো সকালবেলা ঘুম থেকে উঠে নিজেকে যেন আমি আর না দেখি। আমি এমন কোনো পুরুষের প্রতি আকৃষ্ট হবো না, যে কিনা তাঁর স্ত্রীর সাথে প্রতারণা করে।”[৬৭] জোলি ও পিট গণমাধ্যমের কাছে কখনো তাঁদের সম্পর্কের প্রকৃতি বা বিশেষত্ব নিয়ে কোনো মন্তব্য করেন না, এবং তাঁরা বিবাহিতও নন, যদিও ২০০৫ সাল থেকে তাঁরা একসঙ্গে বসবাস করছেন। পাপারাৎসিদের তোলা তাঁদের প্রথম প্রকাশ্যে একসাথে সময় কাটানোর আলোকচিত্রটি প্রকাশ পায় ২০০৫-এর এপ্রিলে, জেনিফার অ্যানিস্টন তাঁর বিবাহ বিচ্ছেদের কাগজপত্র জমা দেওয়ার এক মাস পর। ছবিটি তোলা হয়েছিলো কেনিয়ার একটি সমুদ্রসৈকতে, এবং সেখানে জোলি, পিট, ও তাঁদের সন্তান ম্যাডক্সকে একসাথে দেখা যায়। ঐ বছরেরই গ্রীষ্মকালে জোলি ও পিটকে প্রকাশ্যে বিভিন্ন স্থানে দেখা যাবার হার বাড়তে থাকে, এবং গণমাধ্যমও তাঁদেরকে একটি জুড়ি হিসেবে পরিচয় করাতে থাকে। তাঁদের নাম একত্রিত করে এই সম্পর্কের নাম দেওয়া হয় ‘ব্রাঞ্জেলিনা’। অবশেষে ১১ জানুয়ারি ২০০৬-এ পিপল ম্যাগাজিনকে তিনি জানান যে, তিনি পিটের সন্তানের মা হতে যাচ্ছেন, এবং সেখানেই তিনি প্রথমবারের মতো গণমাধ্যমের কাছে তাঁদের সম্পর্ক থাকার ব্যাপারটা নিশ্চিত করেন।[৬৪] ২০১০ সালের ফেব্রুয়ারিতে, জোলি ও পিট যুক্তরাজ্যের ট্যাবলয়েড নিউজ ফর দ্য ওয়ার্ল্ড-এর বিরুদ্ধে তাঁদের সম্পর্ক ভেঙে যাবার মিথ্যে প্রতিবেদন প্রকাশের অভিযোগে মামলা করেন।[৬৯] পরবর্তীতে ঐ বছরেরই সেপ্টেম্বর মাসে সিএনএন-এর সঞ্জয় গুপ্তকে দেওয়া এক সাক্ষাৎকারে জোলি বলেন যে, একমাত্র ব্র্যাড পিটের সাথেই তিনি ভালোভাবে কথা বলতে পারেন।[৭০] [সম্পাদনা] সন্তানাদি জোলির সন্তানাদি[দেখাও] জোরি, ১০ মার্চ ২০০২-এ সাত মাস বয়সী ম্যাডক্স শিভানকে দত্তক নেন।[১৪] ম্যাডক্সের জন্ম হয়েছিলো ২০০১ সালে ৫ আগস্ট কম্বোডিয়ার র‌্যাথ ভিবোল-এ, এবং সে প্রথম থেকেই ব্যাটামব্যাঙ্গের একটি স্থানীয় এতিমখানায় বাস করতো। টুম্ব রেইডার চলচ্চিত্রের দৃশ্যধারণ ও ২০০১ সালে ইউএনএইচসিআর-এর মাঠপর্যায়ের কাজ, এই দুই কারণে দুই বার কম্বোডিয়া ভ্রমণের পর জোলি দত্তক গ্রহণের জন্য দরখাস্ত করবেন বলে মনস্থ করেন। দ্বিতীয় স্বামী বিলি বব থর্নটনের সাথে বিচ্ছেদের পর জোলি ম্যাডক্সের সম্পূর্ণ দায়দায়িত্ব লাভ করেন। জোলির অন্যান্য সন্তানদের মতোই ম্যাডক্স নিজেও একজন সেলিব্রেটি, এবং প্রায়ই তাঁর সংক্রান্ত খবরাখবর বিভিন্ন ক্রোড়পত্রে স্থান পায়।[৭১] ছয়মাস বয়সী জাহারা মার্লেকে জোলি দত্তক নেন ৬ জুলাই ২০০৫। তার জন্ম হয়েছিলো ৮ জানুয়ারি ২০০৫। জাহারার পূর্ব নাম ছিলো ‘ইয়েম্সর‌্যাচ’, যা তাঁর জন্মদাত্রী মায়ের রাখা,[৭২] কিন্তু এতিমাখানায় এসে তাঁর বৈধ নাম হয় টিনা আদম।[৭৩] আদ্দিস আবাবার ওয়াইড হরাইজন্স ফর চিলড্রেন এতিমখানা থেকে জোলি তাঁকে দত্তক নেন। ২০০৭ সালে, তাঁকে যুক্তরাষ্ট্রে নেওয়ার কিছুদিনের মধ্যে সে অপুষ্টি ও পানিশূণ্যতায় আক্রান্ত হয়ে হাসপাতালে ভর্তি হয়। পরবর্তীতে মিডিয়ায় খবর প্রচারিত হয় যে, জাহারার জন্মদাত্রী মা মেন্টেওয়ারিব ডোয়াইট এখনো জীবিত, এবং তিনি তাঁর মেয়েকে নিজের কাছে ফিরে পেতে চান। অবশ্য জোলি এই খবর অস্বীকার করে বলেন, জাহারার ‘খুবই সৌভাগ্য’ যে, সে জোলির কাছে দত্তক হয়ে এসেছে।[৭২] ব্র্যাড পিট জাহারাকে দত্তক নেওয়ার আইনগত কাজ সমাধা করার সময় জোলির সাথে ছিলেন;[৬৪] পরে জোলি সংবাদমাধ্যমকে জানান যে, জোলি ও পিট সিদ্ধান্ত নিয়েছেন তাঁরা দুজনে মিলেই জাহারাকে দত্তক নেবেন।[৭৪] ১৯ জানুয়ারি ২০০৬-এ পিটের আবেদনের প্রেক্ষিতে ক্যালিফোর্নিয়ায় একজন বিচারক আইনগতভাবে জোলির দুই সন্তানকে দত্তক নেওয়ার জন্য পিটের আবেদন মঞ্জুর করেন। তখন থেকেই তাঁদের নামের শেষাংশ ‘জোলি-পিট’-এ পরিবর্তিত হয়।[৭৫] ২৭ মে ২০০৬-এ নামিবিয়ার সোকপমুন্ডে সিজারিয়ানের মাধ্যমে জোলির মেয়ে শিলোহ নোভেলের জন্ম হয়। জোলি ও পিটের সদ্যজন্মজাত কন্যা যে নামিবিয়ার নাগরিকত্বধারী, গণমাধ্যমের কাছে পিট তা নিশ্চিত করেন।[৭৬] যেহেতু শিলোহের প্রথম ছবিটি গণমাধ্যমের কাছে যথেষ্ট মূল্যবান, তাই পাপারাৎসিদের কাছে চলে যাবার আগেই জোলি তাঁর মেয়ের প্রথম ছবিটি পরিবেশক প্রতিষ্ঠান গেটি ইমেজেসের মাধ্যমে গণমাধ্যমে বিক্রয়ের সিদ্ধান্ত নেন। পরবর্তীতে ছবিটির উত্তর আমেরিকা স্বত্ত্বের জন্য পিপল ম্যাগাজিন ৪১ লক্ষ মার্কিন ডলার, এবং ব্রিটিশ ম্যাগাজিন হ্যালো! বিশ্বব্যাপী স্বত্ত্বের জন্য প্রায় ৩৫ লক্ষ মার্কিন ডলার সমপরিমাণ অর্থ প্রদান করে।[৭৭][৭৮] ছবিটির মাধ্যমে প্রাপ্ত এ বিপুল অর্থ জোলি-পিট দম্পতি একটি দাতব্য প্রতিষ্ঠানে দান করে দেন।[৭৯] ২০০৭-এর ১৫ মার্চ জোলি ভিয়েতনাম থেকে তিন বছর বয়সী প্যাক্স থিয়েনকে দত্তক নেন।[৮০] তাঁর জন্ম হয়েছিলো ২৯ নভেম্বর ২০০৩-এ, এবং স্থানীয় একটি হাসপাতালে, যেখানে তাঁর প্রথমে নামকরণ করা হয় ফ্যাম ক্যাং স্যাং।[৮১] হো চি মিন সিটির ট্যাম বিন এতিমখানা থেকে জোলি তাঁকে দত্তক নেন।[৮২] জোলি ছেলেটির নামের প্রথম অংশ রাখেন ‘প্যাক্স’, কারণ মৃত্যুর পূর্বে প্যাক্সের মা এই নামটি রাখার অনুরোধ করে গিয়েছিলেন।[৮৩] ট্যাবলয়েডগুলোতে বেশ কয়েক মাসের গুজবের পর ২০০৮ সালের কান চলচ্চিত্র উৎসবে জোলি নিশ্চিত করেন যে, সবকিছু ঠিক থাকলে তিনি এবার একটি যমজ সন্তানের জন্ম দিতে যাচ্ছেন। অবশেষে ১২ জুলাই ২০০৮-এ ফ্রান্সের নিসের লেনভাল হাসপাতালে তিনি নক্স লিওন নামে এক পুত্র ও ভিভিয়েন মার্শেলিন নামে এক কন্যার জন্ম দেন।[৮৪] যৌথভাবে পিপল ও হ্যালো! ম্যাগাজিনের কাছে বিক্রি করা এই যমজের প্রথম ছবিটির মূল্যমান ছিলো ১ কোটি ৪০ লক্ষ মার্কিন ডলার—এখন পর্যন্ত (ডিসেম্বর ২০০৯) তারকাদের ছবির মধ্যে সবচেয়ে দামী। এখানেও বিক্রয়লব্ধ সমুদয় অর্থ দাতব্য সংগঠন জোলি-পিট ফাউন্ডেশনে দান করে দেওয়া হয়।[৮৫] [সম্পাদনা] গণমাধ্যমে উপস্থিতি ২০০৫ সালে ওয়াশিংটন, ডি.সি.-তে জোলি তাঁর বিখ্যাত বাবা ভটের বদৌলতে অল্প বয়স থেকেই জোলিকে গণমাধ্যমে দেখা যেতো। সাত বছর বয়সে জোলি যে লুকিন' টু গেট আউট চলচ্চিত্রে অভিনয় করেছিলেন তাঁর সহ-চিত্রনাট্যকার ও মূল অভিনেতা ছিলেন তাঁর বাবা। ১৯৮৬ ও ১৯৮৮ সালে, তাঁর কিশোরী বয়সেই দুইবার তাঁর বাবার সাথে একাডেমি পুরস্কার প্রদান অনুষ্ঠানে অংশ নিয়েছিলেন। যদিও যখন জোলি তাঁর অভিনয় জীবন শুরু করেন, তখন মঞ্চে তিনি ‘ভট’ নামটি ব্যবহার করবেন না বলে সিদ্ধান্ত নেন, কারণ তিনি অভিনেত্রী হিসেবে নিজের পরিচয় নিজেই তৈরি করতে চেয়েছিলেন।[৬৪] তাঁর পেশাজীবনের প্রথম বছরেও কিশোরী বয়সে তাঁর ‘পাহাড়ে মেয়ে’ ধরণের ব্যক্তিত্বের ব্যাপারে কোনো বিতর্ক নিয়ে বা এবিষয়ে কথা বলতে তিনি কখনো অপ্রস্তুত বা লজ্জাবোধ করেননি। ২০০০ সালে একাডেমি পুরস্কার প্রদান অনুষ্ঠানে এক বক্তব্যে জোলি ঘোষণা দেন, “আমি বর্তমানে আমার ভাইয়ের প্রেমে মজে আছি”, সেই সাথে সেই রাতে তাঁর ভাইয়ের প্রতি তাঁর খুব মত্ততার মতো আচরণ প্রকাশ পায়। এর প্রেক্ষিতে গণমাধ্যমগুলো জোলির ভাই জেমস হ্যাভেনের সাথে জোলির অজাচারমূলক সম্পর্ক আছে বলে প্রচার শুরু করে। জোলি দৃঢ়তার সাথে এই গুজবকে প্রত্যাখ্যান করেন এবং পরে জোলি ও জোলির ভাই এক যৌথ সাক্ষাৎকারে ব্যাপারটি ব্যাখ্যা করে বলেন যে, তাঁদের মা-বাবার বিচ্ছেদের পর তাঁরা একজন অপরজনের ওপর খুব বেশি নির্ভরশীল হয়ে পড়েন, কিন্তু তা ছিলো মানসিক; জোলি সেই অর্থেই কথাটি বলেছিলেন।[৬৪] জোলির কোনো মুখপাত্র বা এজেন্ট নেই।[৮৬] নিজের জীবন সম্পর্কে খোলামেলাভাবে বিভিন্ন রকমের আলোচনা করা, সাক্ষাৎকার দেওয়া, এমনকি বিডিএসএম-এর প্রতি তাঁর আগ্রহ ব্যক্ত করা[৮৭]–এসব তাঁকে খুব দ্রুত গণমাধ্যমের কাছে জনপ্রিয় করে তুলেছে। একবার তিনি দাবি করেছিলেন যে, “তিনি তাঁর এক নারী ভক্তের সাথে যৌনসম্পর্ক করতে চান”।[৬৭] তাঁর শরীরের সবচেয়ে আকর্ষণীয় ও উল্লেখযোগ্য দিক, তাঁর ঠোঁটজোড়া গণমাধ্যমে ব্যাপক মনোযোগের কারণ। যেসকল নারী কসমেটিক সার্জারির মাধ্যমে তাঁদের ঠোঁটের পরিবর্তন ঘটাতে চান তাঁদের ক্ষেত্রে এটাকে তিনি ‘পশ্চিমের সৌন্দর্য্যের বর্তমান স্বর্ণমানদন্ড’ হিসেবে বর্ণনা করেন।[৮৮] সবাইকে জানিয়ে বিলি বব থর্নটনকে বিয়ে করা, মানবতার প্রচার ও বিশ্বব্যাপী মানবতার সপক্ষে কথা বলার জন্য তিনি বেশ কয়েকবার পত্রিকার শিরোনাম হয়েছেন। ইউএনএইচসিআর-এর একজন শুভেচ্ছাদূত হিসেবে মর্যাদা পাবার পর তিনি তাঁর তারকা ব্যক্তিত্বকে বিশ্বব্যাপী মানুষকে মানবতার সপক্ষে কাজ করার প্রচারে ব্যবহার করা শুরু করেন। ২০০৪ সাল থেকে জোলি উড়োজাহাজ চালনা শিক্ষা করা শুরু করেছেন। তাঁর ব্যক্তিগত উড়োজাহাজ চালানোর লাইসেন্স আছে (ইন্সট্রুমেন্টাল রেটিংসহ), এবং তিনি একটি সাইরাস এসআর২২ উড়োজাহাজের মালিক।[৮৯] গণমাধ্যমে প্রায়ই বলা হয় যে, তিনি বৌদ্ধধর্মের অনুসারী, কিন্তু তিনি বলেছেন, তিনি তাঁর ছেলেকে বৌদ্ধধর্ম শিক্ষা দিয়েছেন, কারণ তিনি মনে করেন এটা তাঁর সংস্কৃতির একটি অংশ। জোলি আসলেই ঈশ্বরে বিশ্বাস করেন কী না, তা তিনি স্পষ্ট করেননি। ২০০০ সালে তাঁকে যখন এবিষয়ে প্রশ্ন করা হয় তখন তিনি বলেন, “আমি মনে করি, এটি সেসমস্ত মানুষের জন্য যাঁরা এটিতে বিশ্বাস করে। আমার জন্য কোনো ঈশ্বরের প্রয়োজন নেই।”[৯০] ফেব্রুয়ারি ২০০৯-এ ৮১তম একাডেমি পুরস্কার প্রদান অনুষ্ঠানে জোলি ও ব্র্যাড পিট ২০০৫-এ শুরু হওয়া হলিউড অভিনেতা ব্র্যাড পিটের সাথে তাঁর সম্পর্ক এখন পর্যন্ত বিশ্বব্যাপী সবচেয়ে বেশি তারকাসংক্রান্ত খবরাখবরের উৎস। ২০০৬ সালের শুরুতে জোলি যখন তাঁর গর্ভধারণের খবর প্রকাশ করেন, তখন গণমাধ্যম তাঁদেরকে নিয়ে বিভিন্নভাবে অতিশয়োক্তি করা শুরু করে। দ্য ব্রাঞ্জেলিনা ফিভার’ নিবন্ধে রয়টার্স যেমন বর্ণনা করেছে ‘পাগলামির চূড়া স্পর্শ’ বলে।[৯১] গণমাধ্যমের মনোযোগ থেকে দূরে থাকতে শিলোহের জন্মদানের জন্য এই জুটি নামিবিয়াকে বেছে নেন। শিলোহ-কে বর্ণনা করা হয় ‘যিশুখ্রিস্টের পর এখন পর্যন্ত সবচেয়ে আকাঙ্ক্ষিত শিশু হিসেবে’।[৯২] দুই বছর পর জোলির দ্বিতীয় গর্ভধারণের খবর গণমাধ্যমে আবারো ব্যাপক আলোচনার সূত্রপাত করে। ফ্রান্সের নিসের সমুদ্রতীরবর্তি যে হাসপাতালে জোলি দুই সপ্তাহ অবস্থান করেছেন, হাসপাতালের বাইরে সেই দুই সপ্তাহ সাংবাদিকরা রীতিমতো তাঁবু খাটিয়ে বাচ্চার জন্মের খবর নেবার জন্য অপেক্ষা করেছেন।[৯৩] বর্তমানে জোলি, বিশ্বের অন্যতম পরিচিত একজন তারকা ব্যক্তিত্ব। কিউ স্কোরের ভাষ্যমতে ২০০০ সালে অস্কার জয়ের পর জোলি পরিচিত ছিলেন ৩১% আমেরিকানের কাছে; পরবর্তীতে ২০০৬ সালে এসে দেখা যায় ৮১% আমেরিকানের কাছে জোলি এক পরিচিত মুখ।[৪৭] ২০০৬ সালে এসিনিলসেন পরিচালিত বিশ্বব্যাপী চলচ্চিত্রশিল্পের এক জরিপে দেখা যায়, ৪২টি আন্তর্জাতিক বাজারে জোলি-পিট জুটি বিভিন্ন ব্র্যান্ড ও পণ্যের প্রচারের জন্য সবচেয়ে জনপ্রিয় এন্ডোর্সার।[৯৪] ২০০৬ ও ২০০৮ সালে জোলি টাইম ১০০-এ বিশ্বের সবচেয়ে প্রভাবশালী ব্যক্তিত্বদের তালিকায় ছিলেন।[৯৫][৯৬] ২০০৬ সালে পিপল-এর ‘ওয়ান হানড্রেড মোস্ট বিউটিফুল’ সংখ্যায় তাঁকে বিশ্বের সবচেয়ে সুন্দর নারী হিসেবে উল্লেখ করা হয়।[১] ২০০৭-এ ব্রিটিশ টেলিভিশন চ্যানেল ফোরের টেলিভিশন অনুষ্ঠান দ্য ওয়ান হান্ড্রেড গ্রেটেস্ট সেক্স সিম্বল্‌স-এ তিনি সর্বকালের সেরা সেক্স সিম্বল নির্বাচিত হন।[৯৭] দ্য হলিউড রিপোর্টার জোলিকে ২০০৮ সালের সবচেয়ে বেশি পারিশ্রমিক গ্রহণকারী অভিনেত্রী হিসেবে উল্লেখ করে; প্রতি ছবিতে তাঁর আয় ছিলো ১.৫ কোটি মার্কিন ডলার।[৯৮] সেই সাথে তিনি ২০০৯ সালের ফোর্বস -এর বার্ষিক সেলিব্রেটি ওয়ান হানড্রেড-এ শীর্ষস্থানে ছিলেন। ২০০৭ ও ২০০৮-এ এই তালিকায় তাঁর অবস্থান ছিলো যথাক্রমে ১৪[৯৯] এবং ৩[১০০]। [সম্পাদনা] উল্কি জুন ২০০৭-এ নিউ ইয়র্ক সিটিতে জোলি; শরীরে থাকা বিভিন্ন রকমের উল্কি দৃশ্যমান। জোলির শরীরে থাকা বিভিন্ন রকমের উল্কি প্রায়ই গণমাধ্যমের মনোযোগের কারণ এবং সাক্ষাৎকারপ্রার্থীদের আলোচনার বিষয় হয়ে ওঠে। জোলি এসম্পর্কে বলেন যে, তিনি চলচ্চিত্রে নগ্নতার বিপক্ষে নন, তাঁর শরীরে থাকা অনেক রকমের এই উল্কিগুলো কোনো নগ্ন বা ভালোবাসার দৃশ্যধারণের সময় নির্মাতাকে আরো বেশি সৃষ্টিশীল করে তোলে।[১০১] তাঁর অনেক চলচ্চিত্রেই উল্কি আড়াল করার জন্য বাড়তি রূপসজ্জার প্রয়োজন হয়েছে। এখন পর্যন্ত জানামতে জোলির শরীরে তেরোটি উল্কি রয়েছে। তাঁর শরীরে থাকা বিভিন্নরকম উল্কির মধ্যে আছে, উদ্ধৃতিমূলক, ভূ-স্থানাঙ্কমূলক, চিত্রমূলক প্রভৃতি উল্কি। উদ্ধৃতিমূলকের মধ্যে রয়েছে, মার্কিন নাট্যকার টেনেসি উলিয়ামসের রচিত উদ্ধৃতি—“A prayer for the wild at heart, kept in cages” (হৃদয়ের বন্যতার প্রার্থনা, খাচায় বদ্ধ থাকে)। এই উদ্ধৃতিটি তিনি পেয়েছিলেন তাঁর মায়ের সাথে একত্রে একটি আরবি শব্দগুচ্ছের সাথে; শব্দগুচ্ছটি ছিলো: ‘العزيمة’ (করার স্পৃহা)। এছাড়া আছে ল্যাটিন প্রবাদ “quod me nutrit me destruit” (যা আমাকে লালন করে, তাই আমাকে ধ্বংস করে),[১০২] এবং তাঁর ছেলে ম্যাডক্স-এর জন্য একটি ইয়ান্ত্রা প্রার্থনা যা লেখা হয়েছে প্রাচীণ খ্‌মের লিপিতে।[১০৩] এছাড়া তাঁর বাম হাতের উপরে ছয়টি ভৌগোলিক স্থানাঙ্কের উল্লেখ আছে, যা নির্দেশ করছে তাঁর ছয় সন্তানের জন্মস্থান।[১০৪] সময়ের সাথে সাথে তিনি তাঁর অনেক উল্কি ঢেকে বা মুছে ফেলেছেন। এর মধ্যে আছে তাঁর সাবেক স্বামী বিলি বব থর্নটনের ‘Billy Bob’ (বিলি বব) নামাঙ্কিত উল্কিটি। আরো আছে মৃত্যু প্রকাশক চৈনিক অক্ষর (死), এবং তাঁর পেছন দিকে আঁকা একটি জানালার উল্কি। এই জানালার উল্কিটি মুছে ফেলার কারণ ব্যাখ্যা দিতে গিয়ে তিনি বলেন, একসময় বাইরে বেরোনোর আকাঙ্ক্ষায় তিনি তাঁর সম্পূর্ণ সময়টি জানালার ধারে বসে কাটিয়ে দিতে চেয়েছিলেন, কিন্তু সেখানে আজ তিনি প্রায় পুরো সময়টা বাইরেই কাটাচ্ছেন।[২৩] [সম্পাদনা] চলচ্চিত্র তালিকা [সম্পাদনা] অভিনেত্রী হিসেবে বছর চলচ্চিত্র চরিত্রের নাম টীকা ১৯৮২ লুকিন’ টু গেট আউট টোশ ১৯৯৩ অ্যাঞ্জেলা এন্ড ভিরিলি অ্যাঞ্জেলা ২ মিনিটের স্বল্পদৈর্ঘ্য চলচ্চিত্র অ্যালিস এন্ড ভিরিলি অ্যালিস ২ মিনিটের স্বল্পদৈর্ঘ্য চলচ্চিত্র সাইবর্গ ২ ক্যাসেলা ‘ক্যাশ’ রীজ ১৯৯৫ উইদাউট এভিডেন্স জোডি সোয়ারিনজেন হ্যাকারস কেট ‘এসিড বার্ন’ লিবি ১৯৯৬ মোজাভে মুন এলিয়ানর ‘এলি’ রিগবি লাভ ইজ অল দেয়ার ইজ জিনা মালাসিসি ফক্স ফায়ার মার্গারেট ‘লেগস’ স্যাডোভস্কি ১৯৯৭ ট্রু উইমেন জর্জিয়া ভার্জিনিয়া লশি উডস জর্জ ওয়ালেস কর্নেলিয়া ওয়ালেস গোল্ডেন গ্লোব পুরস্কার (সেরা পার্শ্ব অভিনেত্রী - ধারবাহিক, মিনি ধারাবাহিক, বা টেলিচলচ্চিত্র) মনোনীত – প্রাইমটাইম এমি পুরস্কার (সেরা পার্শ্ব অভিনেত্রী - মিনি ধারাবাহিক বা চলচ্চিত্র) প্লেয়িং গড ক্লেয়ার ১৯৯৮ জিয়া জিয়া মারি কারাঞ্জি গোল্ডেন গ্লোব পুরস্কার (সেরা অভিনেত্রী - ধারবাহিক, মিনি ধারাবাহিক, বা টেলিচলচ্চিত্র) স্ক্রিন অ্যাক্টরস গিল্ড পুরস্কার (সেরা অভিনেত্রী - মিনি ধারাবাহিক, বা টেলিচলচ্চিত্র) মনোনীত – প্রাইমটাইম এমি পুরস্কার (সেরা অভিনেত্রী - মিনি ধারাবাহিক বা চলচ্চিত্র) হেল’স কিচেন গ্লোরিয়া ম্যাকনিয়ারি প্লেইং বাই হার্ট জোয়ান ন্যাশনাল বোর্ড অফ রিভিউ পুরস্কার - সাফল্যমণ্ডিত অভিনেত্রী পুশিং টিন ম্যারি বেল ১৯৯৯ দ্য বোন কালেক্টর অ্যামেলিয়া ডোনাঘি গার্ল, ইন্টারাপ্টেড লিসা রো একাডেমি পুরস্কার (সেরা পার্শ্ব অভিনেত্রী) ব্রডকাস্ট ফিল্ম ক্রিটিক্‌স অ্যাসোসিয়েশন পুরস্কার (সেরা পার্শ্ব অভিনেত্রী) গোল্ডেন গ্লোব পুরস্কার (সেরা পার্শ্ব অভিনেত্রী - চলচ্চিত্র) স্ক্রিন অ্যাক্টরস গিল্ড পুরস্কার (সেরা পার্শ্ব অভিনেত্রী - চলচ্চিত্র) মনোনীত – শিকাগো ফিল্মস ক্রিটিক্‌স অ্যাসোসিয়েশন পুরস্কার (সেরা অভিনেত্রী) ২০০০ গন ইন সিক্সটি সেকেন্ডস সারা ‘সোয়ে’ ওয়েল্যান্ড ২০০১ লারা ক্রফ্‌ট: টুম্ব রেইডার লারা ক্রফ্‌ট মনোনীত – এমটিভি মুভি পুরস্কার (সেরা অভিনেত্রী) মনোনীত – এমটিভি মুভি পুরস্কার (সেরা যুদ্ধকৌশল) অরিজিনাল সিন জুলিয়া রাসেল ২০০২ লাইফ অর সামথিং লাইক ইট লেনি কেরিগ্যান ২০০৩ লারা ক্রফ্‌ট টুম্ব রেইডার: দ্য ক্রেডেল অফ লাইফ লারা ক্রফ্‌ট বিয়ন্ড বর্ডারস সারাহ জর্ডান ২০০৪ টেকিং লাইভস ইলিয়ানা স্কট শার্ক টেল লোলা কণ্ঠদান স্কাই ক্যাপ্টেন এন্ড দ্য ওয়ার্ল্ড অফ টুমরো ফ্রান্সেসকা ‘ফ্র্যাঙ্কি’ কুক পিপল’স চয়েজ পুরস্কার – জনপ্রিয় নারী অ্যাকশন তারকা দ্য ফিভার একজন বিপ্লবী অতিথি উপস্থিতি আলেকজান্ডার অলিম্পাস ২০০৫ মি. এন্ড মিসেস. স্মিথ জেন স্মিথ এমটিভি মুভি পুরস্কার (সেরা যুদ্ধকৌশল) মনোনীত – এমটিভি মুভি পুরস্কার (সেরা চুম্বন) মনোনীত – পিপল’স চয়েজ পুরস্কার – জনপ্রিয় নারী চলচ্চিত্র তারকা মনোনীত – পিপল’স চয়েজ পুরস্কার – জনপ্রিয় নারী অ্যাকশন তারকা মনোনীত – পিপল’স চয়েজ পুরস্কার – জনপ্রিয় পর্দার জুটি (ব্র্যাড পিটের সঙ্গে একত্রে) ২০০৬ দ্য গুড শেপার্ড মার্গারেট রাসেল ২০০৭ আ মাইটি হার্ট মারিয়ান পার্ল মনোনীত – ব্রডকাস্ট ফিল্ম ক্রিটিক্‌স অ্যাসোসিয়েশন পুরস্কার (সেরা অভিনেত্রী) মনোনীত – শিকাগো ফিল্ম ক্রিটিক্‌স অ্যাসোসিয়েশন (সেরা অভিনেত্রী) মনোনীত – গোল্ডেন গ্লোব পুরস্কার (সেরা অভিনেত্রী - নাট্য চলচ্চিত্র) মনোনীত – ইন্ডিপেন্ডেন্ট স্পিরিট পুরস্কার (সেরা মূল নায়িকা) মনোনীত – লন্ডন ফিল্ম ক্রিটিক্‌স সার্কল পুরস্কার (সেরা অভিনেত্রী) মনোনীত – অনলাইন ফিল্ম ক্রিটিক্‌স পুরস্কার (সেরা অভিনেত্রী) মনোনীত – স্ক্রিন অ্যাক্টরস গিল্ড পুরস্কার (সেরা অভিনেত্রী - চলচ্চিত্র) বেউল্‌ফ গ্রেন্ডালের মা মনোনীত – এমটিভি মুভি পুরস্কার (সেরা খলনায়ক) ২০০৮ কুং ফু পান্ডা মাস্টার টিগ্রেস কণ্ঠদান ওয়ান্টেড ফক্স পিপল’স চয়েজ পুরস্কার – জনপ্রিয় নারী অ্যাকশন তারকা মনোনীত – পিপল’স চয়েজ পুরস্কার – জনপ্রিয় নারী চলচ্চিত্র তারকা মনোনীত – এমটিভি মুভি পুরস্কার (সেরা অভিনেত্রী) মনোনীত – এমটিভি মুভি পুরস্কার (সেরা চুম্বন) মনোনীত – এমটিভি মুভি পুরস্কার (সেরা ডব্লিউটিএফ মুহুর্ত) চেঞ্জলিং ক্রিস্টিন কলিন্স স্যাটার্ন পুরস্কার (সেরা অভিনেত্রী) মনোনীত – একাডেমি পুরস্কার (সেরা অভিনেত্রী) মনোনীত – বাফটা পুরস্কার (সেরা অভিনেত্রী) মনোনীত – ব্রডকাস্ট ফিল্ম ক্রিটিক্‌স অ্যাসোসিয়েশন পুরস্কার (সেরা অভিনেত্রী) মনোনীত – শিকাগো ফিল্ম ক্রিটিক্‌স অ্যাসোসিয়েশন পুরস্কার (সেরা অভিনেত্রী) মনোনীত – গোল্ডেন গ্লোব পুরস্কার (সেরা অভিনেত্রী - নাট্য চলচ্চিত্র) মনোনীত – লন্ডন ফিল্ম ক্রিটিক্‌স সার্কল পুরস্কার (সেরা অভিনেত্রী) মনোনীত – স্ক্রিন অ্যাক্টরস গিল্ড পুরস্কার (সেরা অভিনেত্রী - চলচ্চিত্র) ২০১০ সল্ট এভেলিন সল্ট দ্য ট্যুরিস্ট এলিস ক্লিফটন-ওয়ার্ড মনোনীত – গোল্ডেন গ্লোব পুরস্কার (সেরা অভিনেত্রী - কমেডি বা সঙ্গীতধর্মী চলচ্চিত্র) ২০১১ কুং ফু পান্ডা ২: দ্য কাবুম অফ ডুম মাস্টার টিগ্রেস কণ্ঠ অভিনেত্রী (কাজ চলছে) [সম্পাদনা] পরিচালক হিসেবে বছর চলচ্চিত্র টীকা ২০০৭ আ প্লেস ইন টাইম তথ্যচিত্র ২০১১ ইন দ্য ল্যান্ড অফ ব্লাড অ্যান্ড হানি [সম্পাদনা] পুরস্কার বছর পুরস্কার বিভাগ চলচ্চিত্র ফলাফল ১৯৯৮ এমি পুরস্কার সেরা পার্শ্ব অভিনেত্রী - মিনি ধারাবাহিক বা চলচ্চিত্র জর্জ ওয়ালেস মনোনীত গোল্ডেন গ্লোব পুরস্কার সেরা পার্শ্ব অভিনেত্রী - ধারাবাহিক/মিনি ধারাবাহিক/টেলিচলচ্চিত্র পুরস্কারপ্রাপ্ত ন্যাশনাল বোর্ড অফ রিভিউ পুরস্কার সাফল্যমণ্ডিত অভিনেত্রী প্লেইং বাই হার্ট পুরস্কারপ্রাপ্ত এমি পুরস্কার সেরা অভিনেত্রী - মিনি ধারাবাহিক বা চলচ্চিত্র জিয়া মনোনীত ১৯৯৯ গোল্ডেন গ্লোব পুরস্কার সেরা অভিনেত্রী - ধারাবাহিক/মিনি ধারাবাহিক/টেলিচলচ্চিত্র পুরস্কারপ্রাপ্ত স্ক্রিন অ্যাক্টরস গিল্ড পুরস্কার সেরা পার্শ্ব অভিনেত্রী - মিনি ধারাবাহিক/টেলিচলচ্চিত্র পুরস্কারপ্রাপ্ত ২০০০ গোল্ডেন গ্লোব পুরস্কার সেরা পার্শ্ব অভিনেত্রী - চলচ্চিত্র গার্ল, ইন্টারাপ্টেড পুরস্কারপ্রাপ্ত স্ক্রিন অ্যাক্টরস গিল্ড পুরস্কার সেরা পার্শ্ব অভিনেত্রী - চলচ্চিত্র পুরস্কারপ্রাপ্ত একাডেমি পুরস্কার সেরা পার্শ্ব অভিনেত্রী পুরস্কারপ্রাপ্ত ২০০৪ পিপল’স চয়েজ পুরস্কার জনপ্রিয় নারী অ্যাকশন তারকা স্কাই ক্যাপ্টেন এন্ড দ্য ওয়ার্ল্ড অফ টুমরো পুরস্কারপ্রাপ্ত ২০০৮ গোল্ডেন গ্লোব পুরস্কার সেরা অভিনেত্রী - নাট্য চলচ্চিত্র আ মাইটি হার্ট মনোনীত স্ক্রিন অ্যাক্টরস গিল্ড পুরস্কার সেরা অভিনেত্রী - চলচ্চিত্র মনোনীত ২০০৯ গোল্ডেন গ্লোব পুরস্কার সেরা অভিনেত্রী - নাট্য চলচ্চিত্র চেঞ্জলিং মনোনীত স্ক্রিন অ্যাক্টরস গিল্ড পুরস্কার সেরা অভিনেত্রী - চলচ্চিত্র মনোনীত বাফটা পুরস্কার সেরা অভিনেত্রী মনোনীত একাডেমি পুরস্কার সেরা অভিনেত্রী মনোনীত ২০১০ গোল্ডেন গ্লোব পুরস্কার সেরা অভিনেত্রী - কমেডি বা সঙ্গীতধর্মী চলচ্চিত্র দ্য ট্যুরিস্ট | অগাস্টা অ্যাডা বা লাভলেসের কাউন্টেস(ডিসেম্বর ১০, ১৮১৫ - নভেম্বর ২৭, ১৮৫২) কে কম্পিউটার প্রোগ্রামিং ধারণার একজন প্রবর্তক মনে করা হয়। তিনি চার্লস ব্যাবেজের অ্যানালাইটিক এঞ্জিনের একটি বর্ণনা লেখেন। পুরো নাম তাঁর অ্যাডা অগাস্টা কিং, আর ডাকা হতো কাউন্টেস অফ লাভলেস বা শুধুই অ্যাডা লাভলেস নামে। তাঁর জন্ম হয় লন্ডনের সম্ভ্রান্ত পরিবারে কবি লর্ড বায়রনের কন্যা এবং একমাত্র সন্তান হিসেবে। অ্যাডা মাত্র ৩৬ বছর বেঁচে ছিলেন। ১৮৫২ সালের ২৭ নভেম্বর তাঁর মৃত্যু হয়, জরায়ুর ক্যান্সার এবং অতিরিক্ত রক্তক্ষরণে। স্যার চার্লস উইলিয়াম ব্যাবেজ যখন তার ডিফারেন্স মেশিন বা এনালিটিক্যাল এঞ্জিন নামক কম্পিউটার আবিষ্কারের নেশায় মত্ত, তখন অ্যাডা তার গণিতবিষয়ক বিশ্লষণী ক্ষমতার দ্বারা বুঝতে পেরেছিলেন এই কম্পিউটারগুলোর নাম্বার ক্রাঞ্চিং এর অমিত সম্ভাবনা সম্পর্কে । সে চার্লস ব্যাবেজ তাই লিখে গেছেন তাঁর Decline of Science in England বইয়ে। আর এমন একটা সময়ে এই অসামান্যা নারী চার্লস ব্যাবেজকে যেসব সম্ভাবনার কথা জানান তা তার কাজকে আরো বেগবান করেছিল। অ্যাডা অগাস্টা’কে এখন বিশ্বের প্রথম কম্পিউটার প্রোগ্রামার ধরা হয়। বায়রনের সৎ-বোন অগাস্টা লেই এর নামে মেয়ের নাম রাখা হয়, আর বায়রন তাকে অ্যাডা নাম দেন। মাত্র একমাস যখন অ্যাডা’র বয়স তখন থেকে তার মা অ্যানাবেলা তাকে নিয়ে আলাদা হয়ে যান। ছোট থেকেই অ্যাডা কিছুটা অসুস্থ্তায় ভূগছিলেন, প্রচণ্ড মাথাব্যথা হতো এবং দৃষ্টি প্রতিবন্ধকতা হতো। ১৮২৪ সালে তাঁর বাবা মারা যান, যদিও তিনি তার দায় বহন করতেন না। ১৮২৯ থেকে তিনি হাম এবং পক্ষাঘাতগ্রস্ততায় ভূগছিলেন। কিন্তু ক্র্যাচে ভর দিয়ে হলেও শিক্ষা চালিয়ে গিয়েছেন। ১৮৩২ এ যখন তাঁর বয়স ১৭ তখন তার বিশেষ গাণিতিক প্রতিভার স্ফুরণ ঘটে। তাঁর ছেলেবেলা থেকেই মা তাঁকে গণিতে দক্ষ করে তুলতে চাইতেন বাবার প্রভাব যাতে কোনোভাবেই মেয়ের মধ্যে প্রতিফলিত না হয় এই ভেবে। ১৮৪১ সালের অ্যাডা জানতেনই না লর্ড বায়রন তাঁর বাবা। বাসায় গৃহশিক্ষকেরা বিভিন্ন বিষয়ে শিক্ষা দিতেন তাঁকে। গণিতজ্ঞ ও যুক্তিবিদ ডি-মরগ্যান তাঁর শিক্ষক ছিলেন!। স্যার চার্লস ডিকেন্স, স্যার চার্লস হুইটস্টোন এবং বিজ্ঞানি মাইকেল ফ্যারাডে’র সাথেও তাঁর জানাশোনা ছিল। ১৮৩৩ সালের ৫ জুন তাঁর সাথে পরিচয় হয় বিশ্ববিখ্যাত স্যার চার্লস ব্যাবেজের সঙ্গে। চার্লস ব্যাবেজের সঙ্গে তাঁর বেশ ঘনিষ্ঠ এবং রোম্যান্টিক সম্পর্কও গড়ে ওঠে। ব্যাবেজ অ্যাডার অসাধারণ ধীশক্তি, সাবলিল লেখনী এবং প্রতিভায় মুগ্ধ ছিলেন। ব্যাবেজ অ্যাডা সম্পর্কে নিজের লেখায় অ্যাডাকে The Enchantress of Numbers অাখ্যা দিয়েছেন। চার্লস ব্যাবেজ, যিনি তাঁর সময়ের লোকদের কাছে অনেকটা পাগল হিসেবেই পরিচিত ছিলেন, তাঁর নতুন ধ্যান ধারণাকে মাত্র গুটিকয়েক যে ক’জন বুঝতে পেরেছিলেন তন্মধ্যে অ্যাডা অগ্রগণ্য। যদিও ইতিহাসবেত্তাদের গলদঘর্ম হতে হয়, অ্যাডা কতোটা প্রভাব বিস্তার করেছিলেন ব্যাবেজের উদ্ভাবনী কাজে তা খুঁজে পেতে। কেননা, ব্যাবেজ কারো প্রতি কৃতজ্ঞতা সচেতনভাবে স্বীকার করেননি। লেডি অ্যানি ব্লান্ট ছিলেন, তাঁর কন্যা যিনি মধ্যপ্রাচ্য ভ্রমণ করেন এবং সেখানে উন্নত প্রজাতির ঘোড়ার সংকর ঘটান। তাঁকে মর্যাদা দিতে আমেরিকার প্রতিরক্ষা বিভাগের প্রণিত প্রোগ্রামিং ভাষার নামও রাখা হয় Ada Conceiving Ada নামে তাঁকে নিয়ে একটি মুভিও আছে। মাইক্রোসফটের প্রোডাক্ট অথেনটিসিটি হলোগ্রামে তাঁর ছবিও আছে। কম্পিউটিং এবং প্রোগ্রামিং এ বিশেষ অবদানের কারণে ২৪ মার্চকে Ada Lovelace Day হিসেবে বিশ্বব্যাপী উদযাপন করা হয়ে থাকে।অ্যাডাম স্মিথ (ইংরেজি ভাষায়: Adam Smith) (১৭২৩-১৭৯০) আধুনিক অর্থশাস্ত্রের জনক হিসেবে পরিচিত৷ তিনি ১৭৭৬ সালে An Inquiry into the Nature and Causes of the Wealth of Nations নামক গ্রন্থ লিখে অর্থনীতির মূল বিষয়গুলি সম্পর্কে ধারণা দেন৷ অ্যাডাম স্মিথ স্কটল্যান্ডের ফিফের ক্রিকক্যাল্ডি শহরের একজন রাজস্ব নিয়ন্ত্রকের পুত্র ছিলেন। স্মিথের সঠিক জন্মতারিখ অজানা, কিন্তু তিনি ১৭২৩ সালের ৫ই জুন ক্রিকক্যাল্ডি শহরে খ্রিস্টধর্ম গ্রহণ করেন। ৪ বছর বয়সে একদল ইহুদী তাঁকে অপহরণ করে। কিন্তু তিনি তাঁর চাচার সহযোগিতায় দ্রুত মুক্ত হন এবং মায়ের কাছে ফেরত যান। ১৪ বছর বয়সে স্মিথ গ্লাসগো বিশ্ববিদ্যালয়ে ভর্তি হন, সেখানে তিনি ফ্রান্সিস হাচিসনের (যাকে স্মিথ বলতেন "the never-to-be-forgotten") অধীনে দর্শনশাস্ত্র অধ্যয়ন করেন। অ্যাডাম ক্রেইগ গিলক্রিস্ট (জন্ম ১৪ নভেম্বর ১৯৭১, বেলিংএন, নিউ সাউথ ওয়েলস), ডাকনাম গিলি ও চার্চ,[১] একজন অস্ট্রেলিয়ান ক্রিকেট খেলোয়াড়.[২]প্রথম শ্রেণীর ক্রিকেটে তার অভিষেক ঘটে ১৯৯২ সালে, একদিনের আন্তর্জাতিক ক্রিকেটে প্রথম খেলেন ১৯৯৬ সালে এবং টেস্ট ম্যাচ ক্রিকেটটেস্ট অভিষেক ১৯৯৯ সালে।[২] তিনি ২০০০ সাল থেকে উভয় ধারার অস্ট্রেলিয়ার সহ-অধিনায়কের দায়িত্ব পালন করছেন এবং নিয়মিত অধিনায়ক স্টিভ ওয়াহ ও রিকি পণ্টিংয়ের অনুপস্থিতিতে দলকে নেতৃত্ব দিয়েছেন।[৩][৪] গিলক্রিস্ট একজন আক্রমণাত্মক বাঁহাতি ব্যাটসম্যান and কার্যকর উইকেট-রক্ষক, জাতীয় দলের জন্য তিনি দু'টি দায়িত্ব পালন করেন। তাকে ক্রিকেটের অন্যতম সেরা উইকেট-রক্ষক-ব্যাটসম্যান হিসেবে আখ্যায়িত করা হয়।[৫][৬] তার স্ট্রাইক রেট ওয়ানডে ও টেস্ট ক্রিকেটে প্রায় সর্বোচ্চ এবং টেস্ট ক্রিকেটে তিনি দ্বিতীয় দ্রুততম [[সেঞ্চুরি (ক্রিকেট)সেঞ্চুরির মালিক।[৭] গিলক্রিস্ট পিচে প্রতিবাদ করার জন্য আলোচিত এবং বেশ কয়েকবার এজন্য ম্যাচ ফি জরিমানা দিয়েছেন।[৮] এছাড়াও তিনি ওয়াকিং করার জন্য বিখ্যাত এবং নিজেকে আউট মনে করলে আম্পায়ারের সিদ্ধান্তের বিপরীতে হেটে চলে যান।.[৯] পুরো ক্যারিয়ারজুড়ে গিলক্রিস্ট অস্ট্রেলিয়ান জাতীয় দলের হয়ে ৯০ টি টেস্ট এবং ২৫০টি একদিনের আন্তর্জাতিক ম্যাচ খেলেছেন। তিনি টানা তিনটি বিশ্বকাপ ফাইনালে পঞ্ছাশোর্ধ ইনিংস খেলার বিরল রেকর্ডের অধিকারী। (১৯৯৯, ২০০৩ ও ২০০৭ সালে)। অ্যাডোনিস একজন সিরীয় কবি। মূল নাম আলী আহমদ সাঈদ ইসবার বা আলী আহমদ সাঈদ আসবার। তবে অ্যাডোনিস নামেই সাহিত্যিক মহলে ব্যাপক পরিচিত। সূচিপত্র [আড়ালে রাখো] ১ জন্ম ও শৈশব ২ কর্মজীবন ৩ লেখালেখি ৪ পুরষ্কার ও সম্মাননা ৫ তথ্যসূত্র [সম্পাদনা] জন্ম ও শৈশব সিরিয়ার উত্তরাঞ্চলের আল কোয়াসবিন লাটাকিয়ায় ১৯৩০ খ্রিস্টাব্দের ১ জানুয়ারি তাঁর জন্ম। অ্যাডোনিস মূলত শিয়া মতের "আলাইও" সম্প্রদায়ের একজন মানুষ। ছোটকালে বাবার সাথে ক্ষেতে যেতেন। আরব্য সহজাত কাব্যপ্রতিভায় বাবা কবিতা পড়তেন, পবিত্র কুরআন পড়তেন। বাবার প্রভাব পড়ে ছেলের ওপর। কবিতার দিকে অল্প অল্প করে এগুতে থাকেন তিনি। [সম্পাদনা] কর্মজীবন ১৯৪৮ সাল থেকে তিনি অ্যাডোনিস নামে পরিচিত হওয়া শুরু করেন তিনি। ১৯৫৪ সালে তিনি দামেস্ক বিশ্ববিদ্যালয় থেকে দর্শন শাস্ত্রে ডিগ্রি নেন। ১৯৫৪ সালের পর সিরীয় সোশ্যালিস্ট ন্যাশনালিস্ট পার্টির সদস্য হোন। সোশ্যালিস্ট পার্টির সদস্য হওয়ায় তিনি ৬ মাসের কারাভোগ করেন। ১৯৭৩ সালে কাদিস ইউসুফ বিশ্ববিদ্যালয় থেকে ডক্টরেট ডিগ্রি লাভ করেন। তিনি ১৯৭০-১৯৮৫ সাল পর্যন্ত "ইউনিভার্সিটি অব লেবাননে"আরবি সাহিত্যের অধ্যাপক হিসেবে দায়িত্ব পালন করেন। আবার ১৯৭৬ সালে দামেস্ক বিশ্ববিদ্যালয়ের অতিথি অধ্যাপকও ছিলেন। [সম্পাদনা] লেখালেখি ১৯৫৭ সালে সিরীয়-লেবানিজ কবি ইউসুফ আল-খাল-সম্পাদিত "মাজ্জাল্লা শে'র"-এ (কবিতা পত্রিকা) তার কবিতা প্রকাশ পেলে কড়া সমালোচনার মুখোমুখি হোন। তার কবিতায় তখন নতুন ধারার আধ্যাত্মিকতার রেশ পাওয়া যায়। ফলে আধুনিক আরবী কবিতায় "নিও সুফিজম"-এর কবি হিসেবে খ্যাতি পান। মরমীবাদ তার কবিতা দর্শনের অন্যতম আকর্ষণ। বর্তমান[কখন?] আরববিশ্বের সবচেয়ে বড় কবি হিসেবে ভাবা হয় তাকে।[তথ্যসূত্র প্রয়োজন] মূল আরবীতে তার কবিতার বইয়ের সংখ্যা ২০। এর মধ্যে ১০টি গ্রন্থের ইংরেজি অনুবাদ প্রকাশিত হয়েছে। ইসলামপূর্ব আরবি ঐতিহ্য তার ভেতরে কাজ করেছে প্রবল। [সম্পাদনা] পুরষ্কার ও সম্মাননা সাহিত্যে তিনি সর্বপ্রথম সিরিয়া-লেবাননভিত্তিক সেরা কবিতা সম্মাননা "নাজিম হিকমত পোয়েট্রি অ্যাওয়ার্ড" লাভ করেন। ১৯৮২ সালে প্যারিসের স্তেফানি মালার্মে একাডেমির সদস্য নির্বাচিত হন। ২৫ মে ২০১১-তে জার্মানির গ্যাটে পুরস্কার-এর জন্য তিনি মনোনীত হোন। ২০০৫ সালে তিনি সাহিত্যে নোবেল পুরস্কারের জন্যও মনোয়ন পেয়েছিলেন। জন্মসূত্রে তিনি সিরীয় নাগরিক। ১৯৬১ সালের পর থেকে অ্যাডোনিস লেবাননের নাগরিক। ১৯৮০ সালের গৃহযুদ্ধের সময়ে তিনি ফ্রান্স পালিয়ে গেলে সেখানেরও নাগরিকত্ব লাভ করেন। বর্তমানে (২০১১) প্যারিস শহরেই তার বসবাস। জেনারেল অ্যান এলিজাবেথ ডানউডি (ইংরেজি ভাষায়: Ann Elizabeth Dunwoody), ইউএসএ (জন্ম: ১৯৫৩), ইউ.এস. আর্মি ম্যাটেরিয়াল কমান্ডের বর্তমান কমান্ডিং জেনারেল। পূর্বে ১৭ জুন, ২০০৮ থেকে ১৩ নভেম্বর, ২০০৮ পর্যন্ত তিনি ইউ.এস. আর্মি ম্যাটেরিয়াল কমান্ডের ডেপুটি কমান্ডিং জেনারেল হিসেবে কার্যরত ছিলেন। ২৩ জুন, ২০০৮-এ যুক্তরাষ্ট্রের রাষ্ট্রপতি জর্জ ডব্লিউ বুশ তাঁকে ইউ.এস. আর্মি ম্যাটেরিয়াল কমান্ডের পরবর্তী কমান্ডার হিসেবে কাজ করার জন্য মনোনীত করেন। ২০০৮ সালের ২৩ জুলাই তাঁর মনোনয়ন যুক্তরাষ্ট্রের সিনেটে পাশ হয়।[২] তিনি যুক্তরাষ্ট্রের সামরিক বাহিনী ও ইউনিফর্মড সার্ভিসের ইতিহাসে প্রথম নারী যিনি চার তারকার পদমর্যাদায় অধিষ্ঠিত হয়েছেন। ২০০৮ সালের ১৪ নভেম্বর তিনি তাঁর চতুর্থ তারকাটি লাভ করেন।[৩] আইন অনুসারে, নারীদের যুদ্ধমূলক চাকুরী থেকে দূরে রাখা হয়, এবং এ পথটিই সাধারণত চার তারকা বিশিষ্ট পদমর্যাদা পাওয়ার ক্ষেত্রে অনুসৃত হয়। যদিও ২০০৫ সালে যখন ডানউডি লেফটেন্যান্ট জেনারেল পদে পদোন্নতি লাভ করেন তখন তিনি আর্মির সর্বোচ্চ পদমর্যাদা (র‌্যাংক) বিশিষ্ট নারী হিসেবে অধিষ্ঠিত হন, এবং আর্মি’স ডেপুটি চিফ অফ স্টাফ, জি-৪ (লজিস্টিক) হিসেবে দায়িত্ব পালন শুরু করেন। এই পদবীটির পদমর্যাদা ছিলো তিন তারকা বিশিষ্ট। অ্যানতোনেল্লো ভেনেডিত্তি (ইংরেজি: Antonello Venditti) (জন্ম: ৮ মার্চ, ১৯৪৯) একজন ইতালীয় গায়ক ও গীতিকার, যিনি ১৯৭০-এর দশকে করা কিছু সামাজিক থিম সঙ্গীত গেয়ে প্রখ্যাতি লাভ করেন। [সম্পাদনা] জীবনী অ্যানতোনেল্লো ভেনেডিত্তির জন্ম ইতালির রাজধানী রোমে। তাঁর বাবা ছিলেন পেশায় একজন পুলিশ কমিশনার, পরবর্তীতে পদন্নোতি প্রাপ্ত হয়ে তিনি রোমের পুলিশ বিভাগের ডেপুটি-চিফ অফিসার হয়েছিলেন। কিশোর বয়স থেকেই তিনি পিয়ানো বাজানো শেখা শুরু করেন, এবং ১৯৭০-এর দশকে ফ্রান্সিসকো ডি গ্রেগর ও জর্জিয় লো কাসিওর সাথে রোমের ফক স্টুডিওতে তাঁর সঙ্গীত জীবনের অভিষেক ঘটে। তাঁর প্রথম অ্যালবামটি ছিলো ১৯৭২ সালে মুক্তিপ্রাপ্ত; এবং নাম ছিলো এলপি। এটি ছিলো একটি মিশ্র অ্যালবাম। এটি ব্যাবসায়িকভাব স্বল্প সফলতা লাভ করে। ভেনেডিত্তি মূলত পরিচিত তাঁর সামাজিক বিভিন্ন ক্ষেত্রে তাঁর দৃঢ়তা, ও সুন্দর কণ্ঠের জন্য। তাঁর বিভিন্ন সামাজিক থিম সঙ্গীতের মধ্যে উদাহরণস্বরূপ বলা যায় থিওরিয়াস ক্যাম্পাস বা নিজ শহরের জন্য ভালোবাসা। অ্যানালিস মারি ‘অ্যানা’ ফ্র্যাংক (ইংরেজি ভাষায়: Annelies Marie "Anne" Frank) (১২ জুন ১৯২৯ — ১৯৪৫ সালের মার্চের শুরুর দিক পর্যন্ত) হচ্ছেন হলোকস্টের স্বীকার সবচেয়ে বেশি আলোচিত ও বিখ্যাত ইহুদি ব্যক্তি। তিনি পরিচিত তাঁর মানসম্পন্ন লেখনীর জন্য, দ্বিতীয় বিশ্বযুদ্ধ সময়কার তাঁর দিনলিপি এখন পর্যন্ত বিশ্বের অন্যতম সর্বাধিক পঠিত বই, এবং অনেক চলচ্চিত্র ও নাটকের মূল বিষয় হিসেবে গৃহীত। তাঁর জন্ম ভাইমার জার্মানির ফ্র্যাংকফুর্ট এম মেইন শহরে, কিন্তু তাঁর জীবনের বেশিরভাগ সময় কেটেছে নেদারল্যান্ডসের আমস্টারডামে। জাতীয়তায় ১৯৪১ সাল পর্যন্ত তিনি ছিলেন একজন জার্মান। নাৎসি জার্মানির সেমিটিক বিদ্বেষী নীতির কারণে তিনি তাঁর জার্মান নাগরিকত্ব হারান। তিনি আন্তর্জাতিকভাবে খ্যাতি লাভ করেছেন তাঁর দিনলিপির জন্য, যেখানে তিনি নেদারল্যান্ডসের দ্বিতীয় বিশ্বযুদ্ধের সময়কালীন তাঁর অভিজ্ঞতাগুলোকে লিখে রেখেছিলেন। ১৯৩৩ সালে ফ্র্যাংকের পরিবার আমস্টারডামে চলে যায়। সেই বছরেই নাৎসিরা জার্মানির ক্ষমতায় আসে। ১৯৪০ সালে তাঁরা নাৎসি জার্মানির আমস্টারডাম দখলের কারণে সেখানে অন্তরীন হয়ে পড়েন। ১৯৪২ সালের দিকে ইহুদি জনগণ নিধন বাড়তে থাকায় তাঁরা তাঁর বাবার অটো ফ্র্যাংকের লুকানো কক্ষে লুকিয়ে অবস্থান করতে থাকেন। দুই বছর পর, ৪ আগস্ট ১৯৪৪ সালের সকালে তাঁরা জার্মান নিরাপত্তা রক্ষীদের হাতে ধরা পড়েন। কে তাঁদের লুকানো বাসগৃহের কথা জার্মানদের কাছে বখশিসের বিনিময়ে জানিয়ে দিয়েছিলো তা সঠিকভাবে জানা যায় না।[২][৩] তাঁরা ধরা পড়েন ও তাঁদেরকে কনসেন্ট্রেশন ক্যাম্পে পাঠিয়ে দেওয়া হয়। অ্যানা ফ্র্যাংক ও তাঁর বোন মার্গট ফ্র্যাংককে বার্গেন-বেলজান কনসেন্ট্রেশন ক্যাম্পে পাঠিয়ে দেওয়া হয়। সেখানে ১৯৪৫ সালে টাইফাসে আক্রান্ত হয়ে তাঁরা দুজনেই মৃত্যুবরণ করেন। যুদ্ধ শেষে তাঁর পরিবারের একমাত্র বেঁচে থাকা ব্যক্তি বাবা অটো ফ্র্যাংক আমস্টারডামে ফিরে আসেন, এবং অ্যানার দিনলিপিটি (ডায়েরি) খুঁজে বের করেন। তাঁর প্রচেষ্টাতেই দিনলিপিটি ১৯৪৭ সালে প্রকাশিত হয়। এটি মূল ওলন্দাজ ভাষা থেকে পরবর্তীকালে ১৯৫২ সালে প্রথম বারের মতো ইংরেজিতে অনূদিত হয়। এর ইংরেজি নাম হয় দ্য ডায়েরি অফ আ ইয়াং গার্ল। এটি বিশ্বের বিভিন্ন ভাষায় অনূদিত হয়েছে। ডায়েরিটি অ্যানার ১৩তম জন্মদিনে উপহারস্বরূপ দেওয়া হয়েছিলো। যেখানে অ্যানার জীবনের ১২ জুন ১৯৪২ থেকে ১ আগস্ট ১৯৪৪ সাল পর্যন্ত সময়ের ঘটনাগুলো ফুটে উঠেছে। আনেত্তে অলজোন একজন সুইডিশ শিল্পী যিনি ১৯৭১ সালের ২১শে জুন জন্ম গ্রহণ করেন; তিনি মূলত পরিচিত সুইডিশ পাওয়ার মেটাল ব্যান্ড নাইটউইশ-এর মূল ভোকাল হিসেবে।[২] তিনি আগে অ্যালিসন অ্যাভেনিউ নামের একটি সুইডিশ ব্যান্ডের ভোকাল ছিলেন। তার গলার সীমা সোপরানো স্তরের। তিনি উইথইন টেম্পটেশন ব্যান্ডের শ্যারন ডেন আদেলের ও ইপিকা ব্যান্ডের সিমোনে সিমোনেরে একজন ভক্ত।[৩] ২০০৭ সালের প্রথমদিকে তিনি নাইটউইশ ব্যান্ডে যোগ দেন মূল গায়িকা হিসেবে। প্রায় ২০০০ প্রার্থী থেকে তিনি নির্বাচিত হন। [সম্পাদনা] সংগীত জীবনের পটভূমি ২০০৮ সালে মেলবোর্নে নাইট উইশ ব্যান্ডের সাথে আনেত্তে অলজোন একটি সংগীত পরিবারে জন্মগ্রহণ করেন ও ছোটবেলা থেকেই গান গাইছেন। তার মা তাকে জোর করে ওবোয় বাজাতে বলেছিলেন ৮ বছর ধরে।তিনি তার মায়ের ব্যান্ডের সাথে সফর করতেন ও মাঝে মাঝে গাইতেন তাদের সাথে।পরে তিনি বিভিন্ন ট্যালেন্ট শোতে অংশ নিতেন ও তাদের থেকে নানা প্রশংসার স্বীকৃতি লাভ করেন।[২] মাত্র ১৭ বছর বয়সে তিনি একটি ব্যান্ডে যোগ দেন যার নাম টেক কাভার, যারা মূলত নানা ব্যান্ডের গান কাভার করত। এটা ছিল অল্প সময়ের জন্য তার পরে তিনি নানা ব্যান্ডের সাথে কাজ করেন। ২১ বছর বয়সে তিনি গ্রান্সল্যান্ড নামের রক ব্যান্ডে যোগ দেন। তিনি বিভিন্ন ব্যান্ডের সাথে কোরাস গান গাইতেন ও বিয়েতে গান করতেন। তিনি কন্সপাইরেসি নামের একটি অ্যালবামে অংশ নেন মাইকেল বরম্যানের সাথে। কোপেনহেগেন কনজারভেটরিতে তিনি তার গানের শিক্ষা লাভ করেন প্রাথমিক সময়ে একজন ব্যাক্তিগত শিক্ষকের সহযোগিতায়।ম্যলমো সংগীত বিশ্ববিদ্যালয়ে একজন ব্যাক্তিগত শিক্ষকের কাছে তিনি বর্তমানে পড়ালেখা করছেন যখন দরকার হয়।[২] ডার্ক প্যাসন প্লে নামের অ্যালবামে তিনি প্রথম নাইটউইশ ব্যান্ডের সাথে গান করেন। এটা বের হওয়ার সাথে সাথেই অ্যালবামটি জার্মানি, ক্রোয়েশিয়া, ফিনল্যান্ড, সুইজারল্যান্ড ও হাঙ্গেরীতে প্রথম অবস্থানে চলে আসে ও আমেরিকাসহ ১৬টি দেশের শীর্ষ ১০০ গানের তালিকাতে চলে আসে। সারা বিশ্বে তা ১.৫ মিলিয়ন কপি বিক্রি হয়। অ্যান্টনি অ্যান্ড ক্লিওপেট্রা উইলিয়াম শেকসপিয়র রচিত একটি বিয়োগান্তক নাটক। ১৬২৩ সালের ফার্স্ট ফোলিওতে প্রথম এই নাটকটি মুদ্রিত হয়। টমাস নর্থ প্লুটার্কের লাইফ অফ মার্কাস অ্যান্টনিয়াস গ্রন্থের যে ইংরেজি অনুবাদ করেন, তারই ভিত্তিতে ক্লিওপেট্রা ও মার্ক অ্যান্টনির সম্পর্ককে উপজীব্য করে নাটকটি রচিত হয়। এই নাটকে পার্থিয়ান যুদ্ধ থেকে ক্লিওপেট্রার আত্মহত্যা পর্যন্ত ঘটনার বিবরণ রয়েছে। নাটকে অ্যান্টনির প্রধান প্রতিদ্বন্দ্বী হলেন অক্টাভিয়াস সিজার। ইনি ছিলেন অ্যান্টনির সহকারী ট্রিমিউভার (রোমান প্রশাসক); পরবর্তীকালে রোমের প্রথম সম্রাট হন। ট্র্যাজেডিটি একটি রোমান প্লে। ইন্দ্রিয়পরায়ণ ও কল্পনাপ্রবণ আলেকজান্দ্রিয়া ও অধিকতর বাস্তবতাবাদী ও কৃচ্ছ্বতাপরায়ণ রোমের মধ্যে সার্বিক দৃশ্যপটের দ্রুত সঞ্চরণ এই নাটকের একটি প্রধান বৈশিষ্ট্য। কেউ কেউ মনে করেন এই নাটকে ক্লিওপেট্রার ভূমিকাটি শেকসপিয়রের নাটকে সর্বাপেক্ষা জটিল নারীভূমিকা।[১] তাঁর বৃথা গরিমা ও অতিনাটকীয় উপস্থিতি দর্শকদের বিতৃষ্ণা উৎপাদনে যথেষ্টই সক্ষম। আবার এরই মধ্যে শেকসপিয়র তাঁর ও অ্যান্টনির মধ্যে ট্র্যাজেডিসুলভ মহত্ব আরোপ করতে সমর্থ হয়েছেন। এই ধরনের পরস্পরবিরোধী বৈশিষ্ট্য সমালোচকদের মতকে দ্বিধাবিভক্ত করেছে। আর এই কারণেই এই নাটকের খ্যাতি। অ্যান্টনি ফিরিংগি বা হ্যান্সম্যান অ্যান্টনি (ইংরেজি ভাষায়: Anthony Firingee বা Hensman Anthony) (জন্ম: ? - মৃত্যু:১৮৩৬), যিনি প্রথম ইউরোপীয় বাংলা ভাষার কবিয়াল। তিনি একজন পর্তুগীজ। তিনি কবিগানের জন্য বিখ্যাত ছিলেন। [১] [সম্পাদনা] জীবনী পর্তুগীজ নাগরিক হ্যান্সম্যান ১৯শতকের প্রথম দিকে বাংলাতে আসেন এবং পশ্চিম বঙ্গের ফরাসডাঙ্গা নামক এলাকায় বসবাস শুরু করেন। তিনি সৌদামিনি নামক এক হিন্দু ব্রাহ্মন মহিলাকে বিবাহ করেন। তিনি কলকতার দক্ষিনে একটি মন্দির প্রতিষ্ঠা করেন। যা ফিরিংগী কালিবাড়ি নামে পরিচিত। অ্যান্টিগুয়া ও বার্বুডা (ইংরেজি: Antigua and Barbuda অ্যান্টীগা অ্যান্ড্‌ বার্বিঊডা, মূলতঃ স্পেনীয় Antigua y Barbuda আন্তিউয়া ই বার্বুদ়া অর্থাৎ "প্রাচীন ও দেড়েল") ক্যারিবীয় সাগরের পূর্ব প্রান্তে অবস্থিত একটি স্বাধীন দ্বীপরাষ্ট্র। রাষ্ট্রটি মূলত লিওয়ার্ড দ্বীপপুঞ্জের মধ্যভাগে অবস্থিত তিনটি প্রতিবেশী দ্বীপ অ্যান্টিগুয়া, বার্বুডা এবং রেডন্ডা নিয়ে গঠিত। দ্বীপগুলি বিষুবরেখা থেকে প্রায় ১৭ ডিগ্রি উত্তরে অবস্থিত। ক্যারিবীয় দেশগুলির মধ্যে অ্যান্টিগুয়া ও বার্বুডা তুলনামূলকভাবে অর্থনৈতিকভাবে বেশি সমৃদ্ধ। দ্বীপগুলিতে প্রতি বছর লক্ষ লক্ষ পর্যটক বেড়াতে আসেন, এবং দেশটির অর্থনীতি পর্যটনের উপর নির্ভরশীল। অ্যান্টিগুয়ার সমুদ্রসৈকতের সৌন্দর্য বিখ্যাত। দক্ষিণ ক্যারিবীয় সাগরে পরিভ্রমণকারী বিলাসভ্রমণ জাহাজগুলি প্রায়ই অ্যান্টিগুয়াতে নোঙর ফেলে। বার্বুডা ও অ্যান্টিগুয়ার আশেপাশে প্রচুর প্রবাল প্রাচীর ও ডুবে যাওয়া জাহাজের অবশেষ আছে, ফলে এখানে পানিতে ঝাঁপ দেয়া ও ডুবসাঁতার কাটা বিনোদনের অন্যতম উপায়। ক্রিস্টোফার কলম্বাস যখন ১৪৯৩ সালে দ্বিতীয়বার আমেরিকা মহাদেশ সফরে যান, তখন ইউরোপীয়রা প্রথম এই দ্বীপগুলি আবিষ্কার করে। ১৬৩২ সাল থেকে ১৯৮১ সালে স্বাধীনতা লাভের আগ পর্যন্ত দ্বীপগুলি ব্রিটিশ উপনিবেশ ছিল। এখানকার সংখ্যাগরিষ্ঠ জনগণ আফ্রিকা থেকে আনা দাস ও তাদের বংশধর। এদেরকে তুলা ও আখের প্ল্যান্টেশনে কাজ করানোর জন্য নিয়ে আসা হয়েছিল। দ্বীপগুলির সংস্কৃতিতে আফ্রিকান, পশ্চিম ভারতীয় এবং ব্রিটিশ প্রভাবের মিশ্রণ ঘটেছে। সূচিপত্র [আড়ালে রাখো] ১ ইতিহাস ১.১ প্রাথমিক বসতি ১.২ উপনিবেশিক যুগ ১.৩ অ্যান্টিগা লেবার পার্টি ১.৪ স্বাধীন অ্যান্টিগা ও বারবুডা ২ রাজনীতি ৩ প্রশাসনিক অঞ্চলসমূহ ৪ ভূগোল ৫ অর্থনীতি ৬ জনসংখ্যা ৭ সংস্কৃতি ৮ আরও দেখুন ৯ তথ্যসূত্র ১০ বহিঃসংযোগ [সম্পাদনা] ইতিহাস [সম্পাদনা] প্রাথমিক বসতি অ্যান্টিগা ও বারবুডার প্রথম অধিবাসী ছিলো সিবোনেই (Ciboney বা Siboney) গোত্রীয় মানুষেরা। এরা প্রাচীন আমেরিকা যুক্তরাষ্ট্রের আরাওয়াক (Arawak) গোষ্ঠীর সাথে সম্পর্কিত ছিলো। এদের বসবাসের শুরু হয়েছিলো আনুমানিক খ্রিস্টপূর্ব ২৪০০ অব্দ থেকে। তবে ঐতিহাসিক ভিত্তি অনুসারে ৩৫ সাল থেকে ১১০০ সাল পর্যন্ত আরাওয়াকদের অস্তিত্বের প্রমাণ পাওয়া যায়। ১৪৯৩ সালে যখন ক্রিস্টোফার কলম্বাস এন্টিগুয়ায় যান তখন সেখানে ছিলো ক্যারিব (Carib) গোত্রের বসবাস। কলম্বাস তার দ্বিতীয় অভিযানের সময় এই দ্বীপে যান এবং এর নামকরণ করেন সান্তা মারিয়া ডি লা এন্টিগুয়া। এটি ছিলো স্পেনের সেভিলে অবস্থিত একটি চার্চের নাম। এই দ্বীপে তিনি বেশিদিন থাকেননি। এই ভ্রমণের পর থেকেই স্পেনীয় ও ফরাসিরা এখানে উপনিবেশ স্থাপনের জন্য যুদ্ধ শুরু করে এবং তাদের সাথে যুগপৎ যুদ্ধ হয় ক্যারিবদের। [সম্পাদনা] উপনিবেশিক যুগ ১৬৩২ সালে এই দ্বীপে ইংরেজ উপনিবেশ স্থাপিত হয়। ১৯৮১ সালে এই অঞ্চল স্বাধীন হওয়ার পূর্ব পর্যন্ত এন্টিগুয়া এবং এর অধীনস্ত বারবুডা ও রোডান্ডা সহ অন্যান্য বেশ কিছু অঞ্চল ইংরেজদের অধিনেই থেকে যায়। অবশ্য ১৬৬৬ সালে অতি স্বল্প সময়ের জন্য এখানে ফরাসি আধিপত্য প্রতিষ্ঠিত হয়েছিলো। ১৬৭৪ সালে স্যার ক্রিস্টোফার কডরিংটন এই অঞ্চলে প্রথম ইক্ষু চাষ শুরু করেন। এই আধিপত্যের কারণেই বারবুডা অঞ্চলটি কডরিংটন পরিবারের কাছে ইজারা দেয়া হয়। উনবিংশ শতাব্দীর শেষের দিকে আবার এই অঞ্চল সরাসরি ব্রিটিশ রাজের অন্তর্ভুক্ত হয়। কডরিংটন পরিবারই বারবুডা অঞ্চলের জঙ্গলসমূহ পরিষ্কার করে তাকে ইক্ষু চাষের উপযুক্ত করে তোলে যার ফলে সেখানে ক্রিতদাসদের জন্য পৃথক প্রদেশ গড়ে উঠে। এন্টিগুয়ার জমি সাফ করার জন্যই সেখানে প্রচুর ক্রিতদাস নিয়োগ করা হয়েছিলো। আর এন্টিগুয়ার এই ক্রিতদাসরাই বারবুডায় আরাদা প্রদেশ গড়ে তোলে। ইক্ষু চাষের উপযোগী উর্বর ভূমি ছাড়াও AJERITO /আরেকটি কারণে এন্টিগুয়ার সুখ্যাতি ছিলো। তা হলো এর গভীর প্রাকৃতিক পোতাশ্রয়সমূহ। দ্বীপটির দক্ষিণ-পূর্ব দিকে অবস্থিত সেন্ট জন্‌স এবং ফ্যালমাউথ উপকূলে ছিলো পোতাশ্রয়গুলো অবস্থান। এখানে ইংরেজ জাহাজগুলো নিরাপদে অবস্থান করতে পারতো। ১৮শ ও উনবিংশ শতাব্দীতে এই পোতাশ্রয়গুলোকে কেন্দ্র করে অনেকগুলো দূর্গ গড়ে উঠে যার কয়েকটি এখনও ব্যবহৃত হয়। এর মধ্যে রয়েছে সেন্ট জন্‌সে অবস্থিত শার্লি হাইট্‌স এবং নিলসন ডকইয়ার্ড। বিখ্যাত ইংরেজ নৌ কমান্ডার হোরাশিও নিলসন যুবক অবস্থায় প্রায় তিন বছর এন্টিগুয়ায় কাজ করেন। একটি ফরাসি নৌবহরকে পশ্চাদ্ধাবন করতে গিয়ে ১৮০৫ সালে তিনি পুনরায় এই দ্বীপে যান। ট্রাফালগার যুদ্ধ সমাপ্ত হওয়ার পর তার এই পশ্চাদ্ধাবন শেষ হয়। ইংল্যান্ডের রাজা উইলিয়াম ৪-ও ১৭৮০-র দশকে নৌবাহিনীর একজন প্রশিক্ষণার্থী হিসেবে এন্টিগুয়ায় ছিলেন। ১৮৩৪ সালে এই দ্বীপে দাসপ্রথা বিলুপ্ত হয়। কিন্তু এরপরও দাসদের অবস্থার বিশেষ কোন উন্নতি সাধিত হয়নি। বিশেষ করে চিনির কারখানাসমূহে তাদের কঠোর আগের মতোই অক্রান্ত পরীশ্রম করতে হতো। এছাড়া মুক্তিপ্রাপ্ত দাসদের জন্য কোন জমি অবশিষ্ট ছিলো না, আর জমির মালিকরা তাদেরে সাথে আগের মতোই ব্যবহার করতো। বিংশ শতাব্দীর প্রথমার্ধে এসব বৈষম্যের বিরুদ্ধে তীব্র আন্দোলন গড়ে উঠে। শ্রমিকরা মূলত তাদের নিম্ন মজুরি এবং জীবনযাত্রার নিম্ন মানের তা প্রচার করে এর বিরুদ্ধে সংগ্রাম শুরু করে। ১৯৩৯ সালে সেখানে প্রথম শ্রমিক আন্দোলন দানা বেঁধে উঠে। [সম্পাদনা] অ্যান্টিগা লেবার পার্টি ১৯৪৩ সালে চলতি ম্রমিক আন্দোলনের সভাপতি নির্বাচিত হন ভার কর্নওয়াল বার্ড। তিনি অন্যান্য শ্রমিক দল ও সংঘসমূহকে এক্রতিত করে এন্টিগুয়া লেবার পার্টি (এএলপি) প্রতিষ্ঠা করেন। ১৯৪৬ সালের নির্বাচনে এই দল প্রথমবারের মত অনেকগুলো আসন লাভ করে। এরপর প্রায় কয়েক দশক ধরে বার্ড ও তার পরিবার এন্টিগুয়ার রাজনীতি নিয়ন্ত্রণ করে। ১৯৬৭ সালে এন্টিগুয়া যুক্তরাজ্যের একটি সহযোগী শক্তির মর্যাদা রাভ করে যার ফলে সেখানে সম্পূর্ণ অভ্যন্তরীন স্বায়ত্তশাসন প্রতিষ্ঠিত হয়। ১৯৮১ সালে নভেম্বর মাসে এন্টিগুয়া একটি স্বাধীন রাষ্ট্র হিসেবে প্রতিষ্ঠা পায়, এর সাথে বারবুডাকে একত্রিত করে এন্টিগুয়া ও বারবুডা রাষ্ট্র প্রতিষ্ঠিত হয় যদিও বারবুডাবাসীরা নিজেদের আলাদা রাষ্ট্রের দাবী করেছিল। বারবুডাবাসীদের দাবীর মর্যাদা রক্ষার জন্য বারবুডাকে উল্লেখযোগ্য পরিমাণে অভ্যন্তরীন স্বায়ত্তশাসনের ক্ষমতা দেয়া হয়। তার পরও বারবুডাবাসীর আন্দোলন থেমে থাকেনি। এখনও স্বাধীনতার তাবীই বারবুডার রাজনীতিতে সবচেয়ে আলোচ্য বিষয়। যাহোক, এই রাষ্ট্রটি কমনওয়েল্‌থ অফ ন্যাশন্‌স-এর সদস্য। [সম্পাদনা] স্বাধীন অ্যান্টিগা ও বারবুডা স্বাধীনতার পর বার্ড দেশের প্রথম প্রধানমন্ত্রী নির্বাচিত হন। ১৯৯৩ সালে অবসর নেয়ার পূর্ব পর্যন্ত তিনি এই পদে বহাল ছিলেন। তার পর প্রধানমন্ত্রী হন বার্ডের ছেলে লেস্টার বার্ড। রেস্টার বার্ড দেশটির অর্থনৈতিক পরিবর্তনে দক্ষ চালকের ভূমিকা পালন করেন। তবে এর সাথে বার্ড পরিবারের বিরুদ্ধে দুর্নীতির অভিযোগ আসতে থাকে। ১৯৯০ সারে একটি আন্তর্জাতিক অস্ত্র চোরাচারানকারী চক্রের সাথে লেস্টার বার্ডের ভাই ভার বার্ড জুনিয়রের সংশ্লিষ্টতার তথ্য পাওয়া যায়। ১৯৯৬ সালে আরেক ভাই আইভর বার্ড কোকেইন ব্যবসার দায়ে আটক হন। একই সময় লেস্টারের অর্থমন্ত্রীকে অবসর নিতে বাধ্য করা হয়। তার প্রতি অভিযোগ ছিলো যে, তিনি আমদানিকৃত একটি ভিন্টেজ রোল্‌স-রয়েস গাড়ির জন্য রাষ্ট্রকে সম্পূর্ণ রাজস্ব দেন নি। এছাড়া উপকূলবর্তী ব্যাংকসমূহকে পুনর্গঠন করার কথা বরা হয়। দাবী উঠে এই ব্যাংকসমূহে অর্থলগ্নি চলছে। ১৯৯৭ সালে অর্থলগ্নির দায়ে ৫ টি রাশিয়ান মালিকানাধীন ব্যাংক বন্ধ করে দেয়া হয়। এধরণের নানা অভিযোগ সত্ত্বেও বার্ডের লেবার পার্টি ১৯৯৯ সারে আবার নির্বাচিত হয়। বার্ড মন্ত্রনালয়ে কিছু পরিবর্তন আনেন। এর মধ্যে রয়েছে তার ভাইবার বার্ড জুনিয়র যে ১৯৯০ সারেই সরকারী দপ্তর থেকে নিষিদ্ধ ঘোষিত হয়েছিলো। ২০০৪ সালের নির্বাচনে ইউনাইটেড প্রগ্রেসিভ পার্টি আইনসবায় সংখ্যাগরিষ্ঠতা লাভ করে। এর ফলে এন্টিগুয়া ও বারবুডায় লেবার পার্টির যুগের অবসান হয়। লেস্টার বার্ড হেরে যান এবং ইউপিপি'র বাল্ডউইন স্পেন্সার নতুন প্রধানমন্ত্রী হিসেবে শপথ নেন। অ্যান্টিনোয়াস (২৭ নভেম্বর,[১] ১১১ খ্রিস্টাব্দ - ৩০ অক্টোবর, ১৩০ খ্রিস্টাব্দ) ছিলেন রোমান সম্রাট হেড্রিয়ানের রাজকীয় ভ্রমণসঙ্গী ও তাঁর প্রিয়পাত্র। মৃত্যুর পর অ্যান্টিনোয়াসকে দেবত্ব প্রদান করা হয়েছিল।[২] সূচিপত্র [আড়ালে রাখো] ১ জীবন ২ মূর্তি ৩ পাদটীকা ৪ বহিঃসংযোগ [সম্পাদনা] জীবন অধুনা তুরস্কের অন্তর্গত বিথিনিয়ার রোমান প্রদেশে এক গ্রিক পরিবারে অ্যান্টিনোয়াসের জন্ম হয়েছিল। কথিত আছে, ১২৪ খ্রিস্টাব্দে রোমান সম্রাট হেডিয়ান বিথিনিয়ার মধ্য দিয়ে যাওয়ার সময় অ্যান্টিনোয়াস তাঁর ভ্রমণসঙ্গী হন। অনতিবিলম্বেই তিনি সম্রাটের প্রিয়পাত্র হয়ে ওঠেন এবং একাধিক অভিযানে তাঁকে সঙ্গ দেন। অপর এক মতে, হেড্রিয়ান সারা সাম্রাজ্যে সুদর্শন যুবকের সন্ধান করছিলেন। এই সন্ধানপর্বে তিনি অ্যান্টিনোয়াসকে নির্বাচন করেন। কেউ কেউ বলেন, দুজনের মধ্যে প্রণয়সম্পর্ক বিদ্যমান ছিল। তবে এই কথার সত্যতা নিয়ে মতান্তর রয়েছে। ১৩০ খ্রিস্টাব্দের অক্টোবর মাসে "নীল নদের জলে ডুবে অ্যান্টোনিয়াসের মৃত্যু হয়"।[৩] তাঁর মৃত্যুর কারণ দুর্ঘটনা, আত্মহত্যা, হত্যা না স্বেচ্ছায় ধর্মীয় কারণে আত্মবলিদান - তা জানা যায় না। তবে পাওয়া তথ্যপ্রমাণ থেকে শেষোক্তটির সম্ভাবনাই বেশি বলে মনে করা হয়। অ্যান্টিনোয়াসের মৃত্যুর পর সম্রাট ডিক্রি জারি করে তাঁকে দেবত্বে উন্নীত করেন। দ্বিতীয় শতাব্দীর খ্রিস্টান লেখক টাটিয়ান উল্লেখ করেছেন যে, মানুষ বিশ্বাস করত যে চাঁদের মুখের উপর তাঁর মুখের আদল স্থাপিত হয়েছে। তবে তাঁর লেখার প্যাগান-বিরোধী মনোভাবের জন্য এই কথাটি অতিরঞ্জিত মনে করা হয়।[৪] অ্যান্ড্রু কিশোর একজন বাংলাদেশী গায়ক। তিনি বাংলাদেশ ও অন্যান্য দেশের বহু চলচ্চিত্রের গানে কণ্ঠ দিয়েছেন। তাঁর সবচেয়ে জনপ্রিয় গানের মধ্যে রয়েছে, "হায়রে মানুষ রঙিন ফানুস, ডাক দিয়াছেন দয়াল আমারে,আমার সারা দেহ প্রভৃতি। ১৯৮২ সালে তিনি জাতীয় চলচ্চিত্র পুরস্কার লাভ করেন। তার অন্যতম গান হলো জীবনের গল্প আছে বা কি অল্প। অ্যান্থনি মাসকারেনহাস (ইংরেজি ভাষায়: Anthony Mascarenhas) (১৯২৮ - ৬ই ডিসেম্বর, ১৯৮৬) দক্ষিণ এশীয় সাংবাদিক ও লেখক। তিনি ভারতের গোয়ায় জন্মগ্রহণ করেন এবং পড়াশোনা করেন পাকিস্তানের করাচিতে। ১৯৭১ সালে বাংলাদেশের স্বাধীনতা যুদ্ধ চলাকালীন সময় তিনি বাংলাদেশে সংঘটিত গণহত্যা ও অন্যান্য ঘটনা পর্যবেক্ষণ করেন। এ নিয়ে আন্তর্জাতিক সংবাদমাধ্যমে লিখেন যা বাংলাদেশের অবস্থা সম্পর্কে বিশ্ববাসীকে সচেতন করে তুলতে সাহায্য করে। এ নিয়ে তিনি বইও লিখেছেন। তিনি ব্রিটেনের দ্য সানডে টাইমস পত্রিকায় ১৪ বছর কাজ করার পর ফ্রিল্যান্স সাংবাদিক হিসেবে জীবন অতিবাহিত করেন। [সম্পাদনা] জীবনী জন্মনূত্রে মাসকারেনহাস ভারতীয় গোয়ানিজ খ্রিস্টান। তবে বসবাস করেছেন পাকিস্তানের করাচিতে। ১৯৪৭ সালে করাচিতেই সাংবাদিকতা পেশায় যোগ দেন। তার প্রথম কর্মস্থল ছিল রয়টার্স। ১৯৪৯ থেকে ১৯৫৪ সাল পর্যন্ত পাকিস্তান সংবাদ সংস্থা, এপিপি, নিউইয়র্ক টাইমস এবং টাইম/লাইফ সাপ্তাহিকের সংবাদদাতা ছিলেন। ১৯৬১ সাল থেকে ১৯৭১ সালের মে মাস পর্যন্ত দ্য মর্নিং নিউজ-এ কর্মরত ছিলেন; প্রথমে চিফ রিপোর্টার এবং পরে সহ-সম্পাদক হিসেবে। ১৯৭১ সালের এপ্রিল মাসে তিনি বাংলাদেশের রাজধানী ঢাকায় যান এবং গণহত্যার তথ্যাদি সংগ্রহ করেন। ঢাকা থেকে লন্ডনে পালিয়ে গিয়ে এসব তথ্যাদি সানডে টাইমস পত্রিকায় প্রকাশ করেন। তার প্রকাশিত এইসব তথ্য বিশ্ব বিবেককে নাড়িয়ে দেয়ার ক্ষেত্রে গুরুত্বপূর্ণ ভূমিকা রাখে। এছাড়া তিনি উপমহাদেশের বিভিন্ন ঘটনা অন্তরঙ্গভাবে প্রত্যক্ষ করে সেগুলো নিয়ে বস্তুনিষ্ঠভাবে লিখে গেছেন। ১৯৮৬ সালের ৬ই ডিসেম্বর তিনি হৃদরোগে আক্রান্ত হয়ে ইংল্যান্ডের লন্ডনে শেষ নিশ্বাস ত্যাগ করেন।[১] অ্যান্থনি বার্জেস (ইংরেজি ভাষায়: Anthony Burgess) (২৫শে ফেব্রুয়ারি, ১৯১৭ - ২২শে নভেম্বর, ১৯৯৩) বিখ্যাত ইংরেজ ঔপন্যাসিক, সমালোচক, সুরকার, উদারতাবাদী, কবি, নাট্যকার, চিত্রনাট্য লেখক, প্রাবন্ধিক, ভ্রমণ কাহিনী লেখক, সম্প্রচারক, অনুবাদক, ভাষাবিদ ও শিক্ষাবিদ। তার জন্ম ম্যান্‌চেস্টার শহরে। দীর্ঘ সময় দক্ষিণ-পূর্ব এশিয়া, যুক্তরাষ্ট্র, ভূমধ্যসাগরীয় ইউরোপ এবং ইংল্যান্ডে বসবাস করেছেন। তার গুরুত্বপূর্ণ সাহিত্যকর্মের মধ্যে রয়েছে: পূর্বে ব্রিটিশ সাম্রাজ্যের পতনের সময় নিয়ে লেখা মালয়ান ত্রয়ী, এক কবি ও তার কাব্য প্রতিভা নিয়ে লেখা চার পর্বের উপন্যাস এন্ডারবাই, শেক্সপিয়ারের প্রেমিক জীবন নিয়ে লেখা নাথিং লাইক দ্য সান, খারাপের প্রকৃতি নিয়ে লেখা আ ক্লকওয়ার্ক অরেঞ্জ এবং বিংশ শতাব্দীর প্রাকৃতিক দৃশ্য নিয়ে লেখা আর্থলি পাওয়ার্‌স। এছাড়া তিনি জেমস জয়েস, আর্নেস্ট হেমিংওয়ে, শেক্সপিয়ার ও ডি এইচ লরেন্স এর সাহিত্যকর্মের সমালোচনা লিখেছেন। ভাষাতত্বের উপর তার বিশ্লেষণ ল্যাংগুয়েজ মেইড পেইন এবং আ মাউথফুল অফ এয়ার নামে প্রকাশিত হয়েছে। পাশাপাশি তার বেশ কয়েকটি ভাষায় গুরুত্বপূর্ণ সাংবাদিক প্রকাশনার কৃতিত্ব রয়েছে। তার সুপরিচিত অনুবাদ ও অনুলিখনগুলোর মধ্যে রয়েছে Cyrano de Bergerac, Oedipus the King এবং Carmen for the stage। চিত্রনাট্যের মধ্যে রয়েছে জেসাস অফ নাজারেথ এবং মোজেস দ্য ল'গিভার। কোয়েস্ট অফ ফায়ার ছবিতে ব্যবহৃত প্রগৈতিহাসিক ভাষা নির্মাণ করেছেন এবং Sinfoni Melayu এর তৃতীয় সিম্ফনির (সি-তে) সুর করেছেন। এক কথায় তিনি বহু গুণে গুণান্বিত ছিলেন। অ্যাপল (ইংরেজি ভাষায়: Apple Inc.) হচ্ছে একটি বিখ্যাত মার্কিন কম্পিউটার নির্মাণকারী প্রতিষ্ঠান। শুরুতে এ প্রতিষ্ঠানের নাম ছিলো অ্যাপল কম্পিউটার ইনকর্পোরেশন। প্রতিষ্ঠানটি নানা ধরনের ইলেকট্রনিক পণ্য, কম্পিউটার সফটওয়্যার এবং পারসোনাল কম্পিউটার তৈরী করে বেশ জনপ্রিয়তা পায়। তবে প্রতিষ্ঠানটি নিজেদের তৈরী ম্যাকিনটোস কম্পিউটার তৈরীর মাধ্যমে বেশি পরিচিতি লাভ করেন। এছাড়া প্রতিষ্ঠানটি নিজেদের অপারেটিং সিস্টেম ওএস এক্সের মাধ্যমে তৈরী করে আইপড, আইফোন এবং আইপড় তৈরী করে। এছাড়াও প্রতিষ্ঠানটি গান শোনার সফটওয়্যার আইটিউনস এবং মাল্টিমিডিয়া ও ক্রিয়েটিভ সফটওয়্যার আইলাইফ তৈরী করে। এছাড়া ইন্টারনেট ব্রাউজার সাফারি এবং মোবাইল ফোনের অপারেটিং সিস্টেম আইওএস তৈরী করে। ২০১০ সালের আগষ্ট মাসে প্রতিষ্ঠানটি ১০টি দেশের ৩০১টি রিটেইল স্টোর এবং নিজস্ব অনলাইন স্টোরে হার্ডওয়্যার এবং সফটওয়্যার বিক্রি করে থাকে। মাইক্রোসফটের পাশাপাশি ২০১০ সালে মে মাস পর্যন্ত অ্যাপল বিশ্বের সেরা প্রযুক্তি প্রতিষ্ঠান হিসেবে পরিচিত। [১] সূচিপত্র [আড়ালে রাখো] ১ ইতিহাস ২ পণ্যসামগ্রী ৩ প্রতিষ্ঠান ৩.১ সদর দপ্তর ৪ বিজ্ঞাপন ৫ আরও দেখুন ৬ তথ্যসূত্র [সম্পাদনা] ইতিহাস অ্যাপল ১ এপ্রিল ১৯৭৬ সালে স্টিভ জবস, স্টিভ ওজনিয়াত ও রোনাল্ড ওয়েন দ্বারা স্থাপিত হয়। অ্যাপল ১ মডেলের একটি কম্পিউটার কিট তারা বিক্রি করার জন্য অ্যাপল প্রতিষ্ঠা করেন। অ্যাবসার্ড (ইংরেজি ভাষায়: Absurd) হচ্ছে জার্মানীর একটি সুপরিচিত ন্যাশনাল স্যোশালিস্ট ব্ল্যাক মেটাল ব্যান্ড[২] ও তাদের চরম ডানপন্থী হিসেবে বিবেচনা করা হয়।[৩] ব্যান্ডটি ১৯৯২ সালে গঠিত হয় সন্ডারশাওসেনে হেন্ড্রিক মোবুস ও সেবাস্তিয়ান সাচাওসেইয়ের মাধ্যমে। তাদের গানের কথাতে জাতীয়তাবাদ, খ্রিস্টানবিরোধীতা ও পাগানিজমের প্রভাব লক্ষণীয়। প্রথমদিকের ন্যাশনাল স্যোশালিস্ট ব্ল্যাক মেটাল ব্যান্ড হওয়া সত্বেও তারা অতটা বিখ্যাত ছিল না ১৯৯৯ সালের আসগার্ডস্রেই অ্যালবাম প্রকাশের আগ পর্যন্ত। ১৯৯৩ সালে ব্যান্ডের সদস্যরা ১৫ বছর বয়সী সান্ড্রো বেয়েরকে হত্যা করে কুখ্যাত হয়ে ওঠে। এ হত্যাকান্ডের উদ্দেশ্য ছিল সাচাওসেইয়ের অবৈধ সম্পর্ককে গোপন করা যা ছিল তার সহপাঠীর মায়ের সাথে ও ব্যান্ড সম্পর্কে নানা ধরনের গুজব ছড়ানো বন্ধ করা। এরপর ব্যান্ডের সদস্যরা জেলে একত্রিত হয়ে গান করার চেষ্টা করে। ১৯৯৮ সালে তার প্যারোলে মুক্তি পায় কারণ অপরাধের সময় তাদের বয়স ১৮ বছরের নিচে ছিল এই যুক্তিতে। তবে প্যারোলের শর্ত ভঙ্গের কারণে মোবুসের প্যারোল বাতিল হয়ে যায় কারণ সে একটা কনসার্টে হিটলার স্যালুট দিয়েছিল। যাইহোক সে কোনরকমে আমেরিকাতে চলে আসতে সক্ষম হয় ও আশ্রয় প্রার্থনা করে।কিন্তু সে সেখানেও গ্রেফতার হয় ও খুনের অপরাধে ৩ বছরের সাজা হয়। ১৫ই মে ২০০৩ সালে সে আবারও ৪ বছরের সাজা পায়। এ সমস্ত ঘটনার কারণে ব্যান্ডের লাইন আপ বারবার পরিবর্তিত হয় ও এখনকার ব্যান্ডটিকে তাই সম্পূর্ণ নতুন একটি ব্যান্ড বলে মনে করেন অনেকে। তাদের গানে ব্ল্যাক মেটাল ধারার গানে প্রভাব অতটা লক্ষনীয় না হলেও সেখানে হার্ডরক ও পাঙ্ক রক ধারার গানের উপদান বিদ্যমান। তাদের গানের এহেন বিচ্যুতির জন্য ব্ল্যাক মেটাল সমাজ কখনোই তাদের ভালো মনোযোগ প্রদর্শন করেনি।[৪] সূচিপত্র [আড়ালে রাখো] ১ বর্তমান সদস্য ২ ডিস্কোগ্রাফি ২.১ অ্যালবাম ৩ তথ্যসূত্র ৪ বহিঃসংযোগ [সম্পাদনা] বর্তমান সদস্য রোনাল্ড উলফমোবুস সভেন আনহোল্ড জিম্পার [সম্পাদনা] ডিস্কোগ্রাফি ইটারনাল উইন্টার (১৯৯২) গড’স ডেথ (১৯৯২) ডেথ ফেম দ্যা ফরেস্ট(১৯৯৩) স্যাডনেস (১৯৯৩) আউট অব ডুংজেওন (১৯৯৪) উবাংগাসরাউম (১৯৯৪) থুরিংগিয়ান পাগান ম্যাডনেস (১৯৯৫) সন্নেনরিটার (১৯৯৯) [সম্পাদনা] অ্যালবাম ফ্যাক্টা লংগুন্তুর (১৯৯৬) ওয়ারউলফথ্রোন (২০০১) টটেন লাইডার (২০০৩) ব্লুতগারিচত (২০০৫) ডার ফানফজেহনজাহরিগে ক্রেইগ (২০০৮) অ্যাবা (ইংরেজি ভাষায়: ABBA) হচ্ছে একটি সুইডিশ পপ সঙ্গীত ব্যান্ড। ১৯৭২ সালে সুইডেনের রাজধানী স্টকহোমে এটি প্রতিষ্ঠিত হয়। ব্যান্ডটির প্রতিষ্ঠাতা সদস্যরা ছিলেন আনি-ফ্রিদ ‘ফ্রিদা’ লিংস্তা, বিয়োর্ন উলভিউস, বেনি আন্দারসন এবং আগনেথা ফেলৎসকোগ। তাদের সৃষ্ট গানগুলো জনপ্রিয় গানের ইতিহাসে বাণিজ্যিকভাবে অন্যতম সফল গানগুলোর অন্তর্ভুক্ত। ১৯৭২ থেকে ১৯৮২ সাল পর্যন্ত বিশ্বব্যাপী টপচার্টগুলোতে তাঁদের গানগুলোই শীর্ষ অবস্থান করতো। এখন পর্যন্ত (প্রেক্ষিত ২০০৮) বিশ্বব্যাপী অ্যাবার রেকর্ডগুলোর প্রায় ৩ কোটি ৭৫ লক্ষ কপিরও বেশি বিক্রি হয়েছে,[১][২] যা তাঁদেরকে রেকর্ডেড সঙ্গীতের ইতিহাসের চতুর্থ বৃহত্তম বিক্রিত জনপ্রিয় সঙ্গীত গোষ্ঠী হিসেবে পরিণত করেছে। বর্তমানেও (প্রেক্ষিত ২০০৮) প্রতি বছর বিশ্বব্যাপী তাঁদের রেকর্ড বিশ থেকে ত্রিশ লক্ষ কপি করে বিক্রি হয়।[৩] অ্যাবা হচ্ছে প্রথম ব্যান্ড যার সদস্যরা অ-ইংরেজিভাষী দেশ থেকে এলেও যথেষ্ট সাফল্য ও প্রভাবের সাথে ইংরেজিভাষী দেশগুলোর টপচার্টে অবস্থান করেছে। যেসকল ইংরেজিভাষী দেশের টপচার্টে অ্যাবা অবস্থান করেছে তার মধ্যে ছিলো - যুক্তরাজ্য, যুক্তরাষ্ট্র, কানাডা, আয়ারল্যান্ড, দক্ষিণ আফ্রিকা, অস্ট্রেলিয়া এবং নিউজিল্যান্ড। এছাড়াও মেক্সিকো, আর্জেন্টিনা, ব্রাজিল, কলাম্বিয়া, পেরু ও অন্যান্য অ-ইংরেজিভাষী দেশগুলোর টপচার্টেও অ্যাবা অবস্থান করেছে। ইংরেজি ছাড়াও অ্যাবা স্পেনীশ ভাষায় তাঁদের গানের সংস্করণ বের করেছিলো—গ্রাসিয়াস পর লা মিউসিকা নামক এই অ্যালবামটি ছিলো অ্যাবার সবচেয়ে জনপ্রিয় গানগুলোর স্পেনীয়ভাষী সংষ্করণ। ব্যান্ডে থাকাকালীন সময় ফেলৎসকোগ ও উলভিউস ছিলেন বিবাহিত দম্পতি, পরে লিংস্তা এবং আন্দারসনও বিবাহ বন্ধনে আবদ্ধ হন। যদিও পরবর্তীতে উভয় দম্পতির মধ্যেই বিবাহবিচ্ছেদ ঘটে। জনপ্রিয়তার শীর্ষে থাকাকালীন অবস্থায় উভয় দম্পতিকেই যথেষ্ট চাপ সহ্য করতে হচ্ছিলো, যার ফলশ্রুতিতে ১৯৭৯ সালে, প্রথমে উলভিউস-ফেলৎসকোগ দম্পতির মধ্যে বিচ্ছেদ ঘটে, এবং দুই বছর পরে ১৯৮১ সালে আন্দারসন-লিংস্তা দম্পতির মধ্যেও বিবাহবিচ্ছেদ ঘটে। ১৯৭০-এর দশকের শেষ দিক থেকে ১৯৮০-এর দশকের শুরুর দিক পর্যন্ত নিজেদের ব্যক্তিগত সম্পর্কের প্রভাব দলটির গানের মধ্যেও বিরাজমান ছিলো, ফলে বিভিন্ন সুরে বিভিন্ন অন্তঃদর্শন সম্বন্ধীয় গানের কথা সৃষ্টি হয়েছিলো। অ্যাবা ভেঙে যাওয়ার পর আন্দারসন ও উলভিউস মঞ্চের জন্য গান লেখায় নিজেদের নিয়োজিত করেন এবং সেখানেও সাফল্য অর্জন করেন। অপরদিকে লিংস্তা ও ফেলৎসকোগ পৃথকভাবে একক সঙ্গীতে নিজেরা সাফল্য লাভ করেন। বিভিন্ন চলচ্চিত্রেও অ্যাবার গান যথেষ্ট জনপ্রিয়তা অর্জন করেছে। এর মধ্যে উল্লেখযোগ্য মুরিয়েল’স ওয়েডিং এবং অ্যাডভেঞ্চারস অফ প্রিসিলা, কুইন অফ দ্য ডেজার্ট। ১৯৯৯ সালে অ্যাবা’র গানগুলো নিয়ে ব্যবসাসফল গীতিনাট্য মামা মিয়া! তৈরি হয়, এবং এর বিশ্বব্যাপী সফরে অ্যাবা’র জনপ্রিয় গানগুলো পরিবেশিত হয়। পরবর্তীতে এই সাফল্যের রেশ ধরে ২০০৮ সালে এই গীতিনাট্যটির চলচ্চিত্র সংস্করণও মুক্তি পায়। সেটি ছিলো ঐ বছরে যুক্তরাজ্যের সবচেয়ে ব্যবসাসফল চলচ্চিত্র। ২০১০ সালে ১৫ মার্চ ব্যান্ড দলটি দ্য রক অ্যান্ড রোল হল অফ ফেইম-এ স্থান পায়।[৪] 